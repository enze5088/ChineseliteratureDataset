{"章节": "第一回 奸计图王侵宝位 忠言骂贼死金銮", "正文": "  \\n 第一回　奸计图王侵宝位　忠言骂贼死金銮 \\n 　 \\n 乙丑元始五年，腊月八日，平帝寿诞，文武百官各整朝衣象笏，肃候午门之外，待驾临贺。是日，平帝登殿，群臣班列，拜舞扬尘，俯伏金阶之下，庆贺万寿。山呼礼毕，左班倏有一臣，紫袍金带，象简乌靴，手捧金杯趋上金銮，跪于殿前启曰：“我王万寿。臣无称觞之举，特具椒酌一杯，以表君臣之义，愿我王鉴臣微意。”帝闻奏，视之，乃皇丈王莽也。帝思：“此人昔有不平之意，恐生毒害”！乃佯狂颠倒，推醉不收。莽见帝辞，踊身跃前，扯住龙袍，以酒灌入其口，半倾于身。帝不得已而饮之。顷刻间，御身倒下龙床，七孔皆流鲜血！殿上百官各各惊骇，悉在势下，畏不敢言。呜呼！平帝之命不幸堕于奸臣之手，良可痛哉！ \\n 片时，御屏风后忽闪出一人，身长八尺，面颜紫色，相貌堂堂。身穿盘龙袍，腰系白玉带，手持金简，足履乌靴，乃皇叔刘登。见工莽将鸩酒灌死平帝，大骂：“谗贼，汉家有何负汝？安敢行事杀戮吾君？”莽曰：“尔上祖夺取秦朝天下，享此数百年之荣，又且凌辱大臣，无端极矣！今天归于我，汝何言哉？”刘登骂曰：“欺天反贼！不思汉王以汝官高爵极，富贵难言，今日忘其大恩，弑身夺位，天理不容！”言讫，手持金简，怒若雷霆，向王莽便打。忽旁边闪出一将，仗剑赶来，大骂：“无知贼子，敢欺君越法！若不斩首为示，恐难服众。”遂拔剑一砍，登死于地，唬得众将俱不敢言。吟窗下有诗赞刘登，曰： \\n 踊出金銮势莫当，昂昂志气压群芳。 \\n 虽然身被奸雄挫，骂贼声名万古扬。 \\n  \\n   \\n  "}
{"章节": "第二回 仗剑金阶扶寇主 提兵入禁斩娇娥", "正文": "  \\n 第二回　仗剑金阶扶寇主　提兵入禁斩娇娥 \\n 　 \\n 却说斩死皇叔刘登者，乃殿前大将军苏献也。王莽大喜，曰：“将军与我同心，恢复天下，官居极品，与国同休，而不敢忘今日之盛德也！”献听之，其喜不胜，遂按剑立阶而言曰：“从今日之令，如有不服者，夷族灭身。竭力匡扶者，封侯拜爵。”众官听罢，一齐应声：“愿同佐护。”王莽曰：“传国玉玺不知今在何处？”苏献曰：“孝元太后收藏。”王莽即令苏献与弟王寻去龋太后正在后宫，不知弑君之事。有宫女急入报曰：“今王莽将鸩酒灌死帝王，苏献杀死皇叔，娘娘尚不知故？”太后闻言大惊，登时魂飞魄散，闷死于地。宫女急救，多时方醒，放声大哭，几苏几绝！乃大骂贼臣：“我汉与汝素无冤仇，何故弑君夺位？”言罢，复思“此贼既杀吾君，必来取印。”遂抱往浇花井投死。将至井边，苏献、王寻二人赶至，截住，叫：“太后，将印何往？”太后曰：“往前殿投献王莽，尔等何故拦挡？”苏献知太后诈言，向前欲夺。太后见其来夺，思将玉印打死此贼，以报杀帝之冤，遂揄起玉印，望苏献便打，被苏献躲开。一声响处，中于太湖石上。献欲进斩首，太后恐被其辱，急投井而死。 \\n 苏献见太后自投井死，即捧玉印于手，见损坏一角，以金镶之，献于王莽，具说前事。王莽听罢大怒，令弟王钦领三千羽林军，搜人宫中，将平帝家属并八百娇娥美女，尽行诛戮。 \\n 有诗为证： \\n 有如春暮起狂风，花落残英遍地红。 \\n 杀气冲开金凤阙，昏云闭尽广寒宫。 \\n  \\n   \\n  "}
{"章节": "第三回 假帝沽名图社稷 全忠硬节老风尘", "正文": "  \\n 第三回　假帝沽名图社稷　全忠硬节老风尘 \\n 　 \\n 却说王莽传令，俱绝汉朝之室女，尽灭刘氏之宗支。宫中老幼，皇亲国戚悉皆杀荆莽亲自仗剑往于殿前，忽见一小儿走出，视之，美貌端然，丰姿俊伟，隐隐有君王之像。乃欣然抱之于怀，呼众文武俱往前殿，拜立为君。 \\n 丙寅三月，王莽亲抱子婴住于龙榻之上，众百官文武拜伏金阶，山呼礼毕，苏献出班言曰：“今汉朝已罢，天下尽属吾王，又将子婴为帝，为何如耶？”莽曰：“汝不知故。刘氏宗支未能悉灭，关外尚王者甚多。今假立为标，使刘氏来朝。如到者即杀之，不赴朝，以兵伐之，学取周公旦摄朝之规，使不知吾反汉之策，除却刘氏祸根，免生后患。”众皆然之，遂立为帝，改年号居摄元年。五月，诏莽称假皇帝。 \\n 丁卯二年，莽依《周书》作大诰，令人遍谕天下，言：“平帝昏庸，不堪重贵，今已逊位孺子婴也”。由是，吏士攻义破之。戊辰三年，王莽自谓威德日盛，大获天人之助，遂诏苏献等人坐后殿，共议即真之事。莽曰：“汉室已倾，吾假子婴为帝，今枉受一虚名，将何如耶？”献曰：“吾主威鸣海外，声震京都，天下吏民悉皆畏服。且子婴乃汉朝枝叶，不可久立为君。倘后养成威锐，我王空费前心。莫若乘此灭之，自取天下，岂不全乎？”王莽久有此意，但未可自专，今见苏献所发，乃欣然答曰：“将军所言甚当。”时十一月，以居摄三年改为新始元年，莽即真天子之位，定天下之号曰“新”，加升苏献为大司马兼颁行省事，御弟王寻为大司徒兼领枢密院事，王钦、王邑为左右大将军，王丰为司天大监。文武百官悉封赠讫，各个谢恩而退。 \\n 是日，王莽亲迎汉臣龚胜至殿，谓曰：“久闻太师负经纬之才，牧请为太子师友，可为小心诲导，开塞茅茨。倘能立志于朝，则泉下亦难忘矣！”龚胜泪下而言曰：“吾受汉皇重爵，不能为彼支持。今国破君亡，罪宜速死，尚何图显，背主而欲生哉！”王莽曰：“太师非不能忠，今汉皇亡灭，天数然也。太师若能扶孤创业，亦不失宰相之名，以为子孙相承之计。今何苦执之耶？”言罢，不由所愿，强入东宫，即令太子王禹侍听讲读，慢慢制服其心。 \\n 龚胜见逼，不得已而入宫，嗟吁闷坐，不就饮食，逐饿十四日而死，寿享七十有九。太子王禹急至前殿报知王莽，言太师龚胜不食自死。王莽喟然叹曰：“真良士也！”遂传饬令，葬东门之外。 \\n 是时，清明之士又有纪逡、薛方、郇相、唐林、唐遵，皆以明经饬行，显名于世。莽闻其贤，遣使召之。纪逡、郇相、唐林、唐遵即诣入朝，宜至殿下，山呼礼毕，谓曰：“久闻卿等明智贤士，未获亲睹。今幸不弃而来，吾之愿也。”答曰：“陛下圣德仁君，臣等庸才浅薄，不能明政决事，以致主于优游，乞陛下姑纳为用。”莽曰：“有是才则有是用，卿等明经博览，特请为太子侍读，何故谦耶？”言罢，令入东宫。四人谢恩，即入而去，遂为太子师友。 \\n 莽见薛方未至，遣使安车以迎。使者见薛方，曰：“吾主王莽，久爱贤士，渴想心怀，今特遣吾车迎，请贤土早赴，慰彼之望。”方谢曰：“尧舜在上，下有巢由。今明主方隆唐虞之德，小臣欲守箕山之节　。”使者见不愿，遂回见王莽，具说前事。不强致之。诗赞云： \\n 细评贤士汉诚微，名节双高世所稀， \\n 视死鸿毛轻不易，清风犹迈首阳薇。 \\n  \\n   \\n  "}
{"章节": "第四回 乘威据贼侵英主 假制施仁敛小民", "正文": "  \\n 第四回　乘威据贼侵英主　假制施仁敛小民 \\n 　 \\n 己已新建国元年春正月，王莽登殿，召众文武议曰：“子婴原立，今朕为帝，则有二君，将何如耶？”苏献出班奏曰：“天下国家，不可二主。且陛下新居宝位，未见清政，再与肩立并朝，恐后争鸣角胜，百姓怨望。依臣愚度，陛下可灭子婴而取归一统，庶使万民清乐，四海宴平，愿陛下详察。”莽曰：“子婴原朕立之，若再复灭，是不仁也。”献曰：“陛下既不忍灭，可废之为公职。何如？”王莽准奏，命苏献赍旨人后殿，废子婴为安定公，孝平皇后为安定太后。 \\n 汉承平旧之业，府库充实，百官殷富，群蛮宾服，天下宴然。莽废子婴而尽得之，其心意犹未满足，欲狭小汉家制度，更为疏阔，故召苏献问曰：“朕闻古之帝王有分土养民之良法，方一里为一井，其田九百亩，中画井字界为九区。一区之中为田百亩，中百亩为公田，外八百亩为私田，八家各授私田百亩而同养公田，是九分税一，所以国给民富，而颂声兴作，则刑措不用于世也。至若秦坏圣制，而废灭井田，则天下人民兼并，而起贪滥。强者规田以千数，弱者曾无立锥之居。汉氏减轻田租，三十而税一，常有更赋，罢癃咸出。而豪民各相侵陵，贫者无活，则借贷富者田耕，共分所龋富者被上逼税，则侵陵劫夺，多取于租。上取乎中，中取乎下，名为三十税一，实乃十而取五也。故富者囊余金玉，廪盛粟粮，肥马轻裘，骄而淫肆；贫者衣无足体，食缺充餐，不厌糟糠，穷而奸盗。当此之时，民俱陷于无辜，则刑用而不错也。今朕欲更名天下之田曰‘王田’，奴婢曰‘私属’，贫者不得卖，富者不得买。其男口不盈千人，而过田一井者，分余田与九族，使民者得食，王者得安，卿意若何？”苏献曰：“陛下之仁，胜于文武，无一不当。今若除旧虐政而复古礼，则天下不日而化也。尚何言哉！”王莽大喜，遂传令颁谕天下：“邻里乡党敢有不遵，非井田圣制者，投诸四裔，以御魑魅。”于是万民敛怨，士卒苦劳。 \\n  \\n   \\n  "}
{"章节": "第五回 三谏不从应至败 千金和议可为痴", "正文": "  \\n 第五回　三谏不从应至败　千金和议可为痴 \\n 　 \\n 辛未三年，王莽自废子婴之后，恃有府库之富，欲立威武，驱服匈奴。是日设朝，文武百官扬尘拜毕，莽即传旨，令孙惠等十二将率兵攻伐匈奴。严尤急出谏曰：“陛下不可轻敌。匈奴为害，所从来久矣！未闻上世之君，有必征之者。后世三家周、秦、汉率兵征之，曾无得胜于上策者也。周得中策，汉得下策，秦无策焉！周宣王时，玁狁内侵，至于泾阳下寨。宣王命将征之，全获大胜，尽境而归。其视玁狁之侵，譬犹蚊虻，灭之于一指之易，而不劳力。故天下咸称宣王之威，是为中策。 \\n 至若汉武帝时，选将练兵，约赍轻粮，深入远戍，虽有克获之功，胡辄报之，所以兵连祸结三十余年，则中国消磨，疲敝日甚。后匈奴犯界，武帝起兵破之，杀其将十之五，平定边疆而天下称武，是为下策。秦皇不忍小耻，而轻民力，北筑长城，延袤万里。于渭南起建阿房宫，高数十丈，五步一楼，十步一阁，并填海修岭等事。疆境既全，而中国内竭以丧，社稷终不能保，是为无策。今吾王即位，天下未安，且值年岁凶荒，人民饥馑，北边兵马精壮，臣甚忧之，愿王思察。”莽不从言，率兵前进，以孙惠为先锋，王寻为元帅，王邑、王钦为左右使。 \\n 是日起兵，大军五万，各披重挂，分道并出。金戈耀日，赤帜遮天，行经数日至边下寨。 \\n 却说匈奴单于主听知莽兵临界，急引十万大军至边迎敌。 \\n 两军对阵，孙惠出马，头顶白银盔，身穿锁子甲，手提黄龙枪，坐下乌锥马，大喝一声，叫道：“靼奴决战！”匈奴单于闻言大怒，急提方天戟，跨上追风马，立于阵前，骂曰：“弑君贼子，安敢大言！昔汉帝时，兵强将勇，尚有畏吾之心，年年遣使进贡。汝主莽贼，侵夺刘氏江山，残虐天下百姓，今反敢率兵与我争战！三合捉汝，以雪平帝之冤。”孙惠曰：“臊靼贼奴，不认英雄好汉，早下马降，庶留残命！”言罢，两边摆开阵势，金鼓齐鸣。角声响处，战马嘶风，二人交锋，共斗十合，孙惠败走，单于赶杀。王邑、王钦出马夹攻，二人战无两合，飞走回阵。单于率兵追赶，混杀一阵，王兵大败，各逃躲闪。 \\n 匈奴收兵进入中原。按下。 \\n 却说王寻等走至一山坡，收点残兵，伤折一半，暂屯安歇。 \\n 寻谓众曰：“颇奈臊靼，输吾一阵，又入中原境界，将如之何？”孙惠曰：“元帅少忧，匈奴虽得一胜，则无远智深谋，吾等今夜趁其未备，可去偷劫营寨，必然破之。”王寻大喜。至夜二更，即令孙惠等分军五队，按辔前行。至寨周回一遍，见其都已浓睡，一声炮响，四门齐入，喊呼震地，叫杀连天。惊起匈奴，昏蒙黑蔽，不识东西。单于慌忙上马，引军望北杀出，被孙惠截住，两马相交，共战十合，单于回东奔走，又遇王寻拦路，约战三合，被单于撞出阵去。王寻剿掠其后，一齐赶上混杀。匈奴大败，遍野伏尸，山积满坡，血涨河流，怨气漫天，号悲鬼泣。王寻将军安寨顿歇。 \\n 却说匈奴单于，走至雁门关，屯扎残兵败卒，不上千余之数，十万军来，俱被伤折。至次日回朝，整集匈奴二十余万，复入北寨，扰乱中原，杀将夺马，虏掠生民。王寻等知匈奴复整军至，惧怯势大难敌，急班师回朝而去。有诗为证： \\n 奸雄恃富欲威名，惹动兵戈角胜争； \\n 北野空虚堆暴骨，中原扰乱敛民生。 \\n 也知势弱难驱大，始信匈奴未可轻； \\n 负杀当时三谏策，今朝才把智愚评。 \\n 那王寻等回至长安，入朝见莽，奏曰：“臣领陛下敕旨，北伐匈奴，不意其兵势大，人马精强，五万精兵受其伤折一半！ \\n 后臣夜往劫寨，苟得一胜。今匈奴又聚大军二十余万，已入中原境界，劫掠财物，杀害生民。臣等兵微将寡，不能抵敌，故此大败而回！乞我王急将何治？”王莽闻奏大惊，惶惶无措，乃长声叹曰：“不听严军师之言，今日果有懊恼！”严尤复进奏曰：“陛下勿忧，臣有一计，可退匈奴。”莽曰：“卿何高谋？早为寡人释闷。”尤曰：“自古匈奴志在财币，陛下广将金帛遣使议和，免使黎民枉遭涂炭。”莽闻大喜，即将黄金千两，缎匹百车，遣司天大监王丰赍书请和。 \\n 王丰领旨，即日出朝。上马前行至北边寨，令人报知匈奴。 \\n 单于出马问曰：“汝来何干？”丰曰：“吾主王莽，闻君入界，故遣赍旨，解送黄金千两，缎匹百车，特来进贡大王，免使生民受害，军卒苦劳。乞大王海量，恕纳微意。”单于闻言大喜，即将金帛收下，罢甲释兵而去。 \\n 却说王丰请和匈奴，即日回朝。跟兵护卒唱凯讴歌入朝，见莽奏凯兵事。王莽大喜，即令光禄排筵，宴劳王丰，重加金帛谢劳酬苦。有诗为证： \\n 北边数载感尧风，遍野黎民鼓腹中。 \\n 王莽欲鸣威塞险，反将财币去和戎。 \\n  \\n   \\n  "}
{"章节": "第六回 肆凶王莽人民怨 叛国苏成将卒惊", "正文": "  \\n 第六回　肆凶王莽人民怨　叛国苏成将卒惊 \\n 　 \\n 却说王莽和议匈奴之后，愈加苛肆作威，苛法复兴，军民残虐。四月征夏税，八月起秋粮，狱讼不决，侵刻小民，富者不能自保，贫者无以自存。剧而枯旱虫蝗，饥馑日炽，诸处并起为盗。荆州新市王匡、王凤，南阳马武，颍川王常、成丹，共聚藏于绿林，多者十数万，少者七八千，扰乱中原。生民涂炭，未有甚于此时者也。 \\n 十二月，王莽召众臣问曰：“联自登基之后，未见刻宁，但闻群奸乘衅，旱涝不均，四时失序，民皆怨望，何也？”司天监王丰出班奏曰：“陛下欲安天下，可备香烛，拜祷于南郊之外，忏雪罪过，自然风调雨顺，黎庶咸安。”莽准奏。传旨，着弟王钦监军立造。王钦领旨，即往南郊，建起高坛三层，每层高一丈九尺，按四时九曜星辰于上，宰三牲取血，按天、地、人三才，列金木水火土于五方。东方甲乙木，列一百二十人，穿青袍、青甲，青马、青鞍，按青旗，南方丙丁火，列一百二十人，穿红袍、红甲，红马、红鞍，按红旗，西方庚辛金，列一百二十八人，穿白袍、白甲，白马、白鞍，按白旗，北方壬癸水，列一百二十八人，穿黑袍、黑甲，黑马、黑鞍，按黑旗，中央戊己土，列一百二十人，穿黄袍、黄甲，黄马、黄鞍，按黄旗。坛左二十五人，坛右二十五人。 \\n 是日，文武百官各个拥护王莽至郊，扶莽上坛。王莽端正平天冠，身穿衮龙袍，腰系白玉带，足踏无忧履，手执白玉圭，立于中坛，正视乾宫祷曰：“莽承天命，抚职山河，遭此旱歉之年，贼风竞起，愿天早赐太平，救拔万民生命！”祝罢，望北而拜。忽御林军中一人跃马飞出，高声大骂道：“不杀反汉之贼，天下何时太平？”遂于飞鱼袋中取出射雕弓，搭上雕翎箭，大喝一声：“反贼看箭！”弦响处，射中王莽。有诗为证： \\n 欲把金戈挽落挥，军前大喝展雄威。 \\n 雕翎一箭伤王莽，惊杀群雄不敢依。 \\n 那苏成射王莽一箭，正中平天冠，不致其命。武士拿下，推出斩首。王莽听言“反汉天下不宁”之事，无可答。苏成笑莽曰：“汝好有福！予命反遭汝手。”莽笑曰：“匹夫小寇，吾赐黄旗一面，御笔亲书‘奉敕叛国降汉苏成’八字与汝，再赐白马一匹，放汝出叫，看有从否？”苏成得令，拍鞍上马，手执叛国黄旗，直奔御林军中，高叫：“王莽今日赐我黄旗一面，御笔亲书八字于上，着我叛国。今南阳见有汉室明君，汝众等敢叛莽兴汉者，跟我同去，惧怯莽贼，休来！”众军闻成之言，叫从叛者大半。 \\n 苏献见军中竟变，急奏王莽，言军中一变，后恐难服，可急斩成为示，以严旨令。莽曰：“吾旨着其自叛，不可复拿。”言讫，罢坛，众文武簇拥回朝，各散而退。 \\n 至次日，王莽设朝，忽一人急趋上殿，报曰：“正阳门外众民大喊一声，见一大禽飞下，立高丈余，诸鸟遮护，请陛下观是何物？”王莽闻说，即引文武百官直出正阳门外视之，果见禽高壮大，红嘴人眼，口叫杀声，诸鸟随从。苏献奏曰：“此禽非凡，乃灵鸟凤凰也！圣人云：国家将兴，必有祯样。文王时，鸣于岐山，故生文王，乃贤圣之君，能立周朝八百载之基。今我王新创帝业，遇此祥瑞之物，亦如是也。”莽闻大喜。 \\n 复有钦天监王丰奏曰：“此乃上天雄凤，又如鸑鷟，观其杀伐之声，定主刀兵旱涝。”帝曰：“若此，将何治之？”献曰：“无妨，可用三般牲物祭之，则免凶兆。”帝曰：“若何三物？”献曰：“可用人头、水、谷，观其所食何物，若食人头，则主刀兵竞起，若食水、谷，则主旱涝饥荒。”帝闻奏，传旨：“杀小军，取头及水、谷等物于此，待吾亲祭。”王丰急奏曰：“陛下不可！今天下未宁，百姓怨望甚，若再杀人取首，是不仁也！只可以粉假作，何用实首而敛怨哉！”帝准奏，令将三物列于门外。设罢，其禽即下，先食其谷，次食其水，后食人头。食讫，即飞而起，向王莽头上以翼一打。御林军见，忙将皂盖遮护。其禽即望东南上飞奔而去。王莽见其禽翼打头，心甚疑虑，即罢入朝，急宣文武商议，恐生不测之祸。 \\n 市上小儿谣言，可更“天凤”元年。众民皆言凤凰来至，遂更天凤元年。司天监王丰复出奏曰：“臣昨夜观星象，见天星交杂，紫微光曜，后引二十八宿、四圣九曜诸星，俱临北阙，与我征取天下。”帝曰：“今在何处？”丰曰：“见在东南方双女宫下。”王莽复问丰曰：“若此之异，汉帝生在何方？” \\n 丰曰：“上临双女宫，应临楚地。依此断决，已生南方地界矣！”苏献出班奏曰：“此无妨碍，今天下已非汉世之景，尚何忧哉！既有妖星犯阙，臣能治之。”莽曰：“卿何能治？”献曰：“可效秦始皇御驾游压，自然不应。”王莽准奏，遂令：“姓王者三千，姓苏者八百，同阴阳官引五千军马，于东南方紫微应曜并二十八宿跟护之处，御驾亲压。”王丰闻言，急出奏曰：“陛下不可。尧天之年，尚有早涝之灾。我王但可施仁设政，省刑薄敛，自然反祸为福。且星乃天之灵气，昭耀四方，人岂能压之哉？”言未讫，忽御弟王寻飞出奏曰：“王丰说者太迂，苏献奏者尤谬。国之根本，诚在于民。民为邦本，本固邦宁。天既生大难，人莫能逃。陛下若欲安民，莫先急于图治。今四方扰乱，贼盗竞起，可传敕旨，遍晓各州郡县，开下文武科场，招选天下贤士，镇守诸邦。纵有紫微降世，二十八宿拥护，不能兴创而立也。愿陛下详察。”王莽闻奏，大喜，谓曰：“卿言极当。”即传旨颁诏，令百官遍晓天下，再将黄榜令挂胡阳城内人烟集处。众将领旨。是日将榜挂讫，忽一老人跃马如飞，前来看榜。 \\n 却说刘良，见王莽榜招贤士，不觉泪下，大哭而回，至白水村下马，坐于草堂之上，大骂王莽而哭曰：“恨我汉家无主创业复仇！”时二侄刘縯、刘仲闻叔于草堂之上哭叹，二人忙出问曰：“叔父为何泣叹？”良曰：“奈反贼王莽，灭吾汉室宗支，又将榜文张挂胡阳，招纳天下贤士。吾今日往视，恨不能杀贼以恢复汉业，故有是泣。”縯、仲答曰：“侄等二人可嗣汉否？”良曰：“汝等只好为臣，无帝王之福！”言讫，见一人于庄外直履草堂，来见老人。与縯、仲等各施礼毕。良曰：“汝何姓名？”答曰：“吾乃汉祖九世孙，出自景帝长沙定王刘发之后，刘钦之子，名秀，字文叔。九岁时，为王莽反汉令奸贼苏献领军搜捉，灭吾宗室，逼秀父母俱投井死。秀独奔走，昏迷去路，是祷祝穹苍，将腰间玉环掷于地下，得一黑鸦引路，遂得至此。”縯、仲闻说，谓秀曰：“吾乃汝兄刘縯、刘仲是也。”三人抱头大哭。刘良见其龙颜凤准，燕颔虎威，有若君王之相，心下微微暗喜，乃谓秀曰：“吾恨汉无人矣！岂料尚存汝哉！”遂纳縯、仲、秀三人为子，改姓曰金。长曰金縯，次日金仲，三曰金和，隐居白水为农。 \\n 秀自隐居农业，常有红光罩体，紫雾遮身。相士曾言异日必有九五之尊。村中自秀居后，田丰五谷，麦秀两岐。南阳境内连年荒旱，饿死人民尸横遍野，惟有白水村中田禾丰稔，一年有两岁之粮。时光武年二十二岁，见叔父刘良有不乐之意，问曰：“叔父为何朝夕忧闷？”良曰：“吾前者去胡阳城，见莽贼出黄榜选纳英才，吾有不悦之意。”秀曰：“是何言也？此国家之正礼，圣人云：得贤者昌，失贤者亡。何故忧之？” \\n 良曰：“国家之恨未报，社稷之仇未复，故吾忧之。”言未已，忽有一人于门外直履草堂而来，乃南阳新野之人，姓邓名辰，字韦卿，父为江夏太守，乃秀之姐刘元之夫也。人见文叔等礼毕，良问曰：“来者何意？”辰曰：“实不相瞒，奈小庄今岁旱死禾苗，缺乏粮食，特来公处求借应济，明年即还。”良见说，急令光武：“装上三车，与辰回用。”文叔曰：“别后多年，未遭一会，吾与姐夫同往探取吾姐，以叙姊妹之情。”二人遂行至辰庄，下马请入中堂，与姐刘元各施礼毕，辰令置酒款待文叔，三人同饮。元姐倏觉泪下，谓文叔曰：“父母被贼逼投井死，侵吾汉室江山，今尚不报，更待何时？”文叔曰：“弟久有此意，奈身居一农耳，焉能为事？”姐曰：“太祖高皇亦事农业，何能兴立汉室？”文叔曰：“太祖有萧何、张良、韩信，世称三杰，神机莫测，妙算有余，故能创成大事。弟今欲行，奈无三杰扶治，岂能独立而成哉！”辰曰：“天既赋以如是之人，必有贤士辅佐，何患无乎！”文叔曰：“今天下军兵悉归王莽，吾等兄弟孤身力寡，岂能与彼争耶？”辰曰：“不足为虑，吾举一人，胸涵豹略，腹蕴神机，真乃兴刘灭贼之士。觑王莽如粪土，视苏献如婴孩，若得其人至，则得天下易同反掌矣。”有诗为证： \\n 早年韬略饱胸中，笔下能施造化工。 \\n 妙策还能输吕望，雄机端可敌黄公。 \\n 星辰玩列知衰咎，卦象妆成判吉凶。 \\n 愿得熊罴飞预兆，定教三箭立元功。 \\n  \\n   \\n  "}
{"章节": "第七回 邓辰荐杰扶新主 光武求贤会故人", "正文": "  \\n 第七回　邓辰荐杰扶新主　光武求贤会故人 \\n 　 \\n 文叔听言大喜，问曰：“何如人也？”辰曰：“遭汉大乱，隐名遁世，但知吾同姓，未知其何名也。”二人遂乘骑而行，至其庄门下马。 \\n 却说其仙长正于草堂之上读榷周易》，向瓶内取出蓍草四十九根，于炉烟薰过，即叩齿三通，遂象一封，以得乾宫二爻，复分而象之，又得一乾，乃惊而言曰：“适才红光罩日，紫气贯天，今又占得一乾，依此断决，必有君王临降。”筮毕，乃作一歌而叹曰：天下惶惶兮，百姓倒悬；王莽篡国兮，理位尊权。汉室中兴兮，真人出现；拨乱反正矣，须算来年。 \\n 却说文叔、邓辰二人于柴扉之外觑见草堂之上有一仙长，身长八尺，童颜鹤发，穿一领绿蓝衫，束一条青丝裙，正于堂上焚香筮卜。文叔熟视，堂堂异貌，隐隐奇才，喜不自胜。谓辰曰：“观此人，智不亚于韩信，机不灭于张良，真乃兴刘灭寇之士！”言讫，二人遂入参见。有诗为证： \\n 高蹈浑忘宠辱心，故将名避隐山林。 \\n 天教龙虎风云会，再整瑶琴续好音。 \\n 却说仙长姓邓名禹，字仲华，南阳宛城人也，见文叔、邓辰二人至，忙整衣冠出接，邀入草堂。各施礼毕，禹问文叔曰：“曾与兄长安同窗，别后倏经数载之余，未能一会。今幸屈降，非天缘乎！”各叙阔别之情。文叔曰：“弟此来非为别故，汉室江山被莽贼所夺，弟欲恢复，以报先帝之冤。奈无贤士与佐，不能成事，特来相谒尊兄匡护。弟倘能苟复先业，须衔环以相报矣。”禹曰：“弟乃一凉薄之士，不堪重责。兄既欲，为弟举一人，立成大事。”文叔曰：“可似兄乎？”禹曰：“乃弟之师也，比禹高之十倍，通六壬，会兵法，达龙虎豹韬书，胸藏鬼谷之谋，腹蕴太公之策。若得此人，不过半载之多，可兴汉室。”文叔曰：“何方人氏？”禹曰：“会稽余姚人也，姓严名光，表字子陵，因天下混乱，隐名遁世，不闻见于世也。”文叔听言谓曰：“此人曾与吾交，今幸存寓于此！”遂令邓辰先回。 \\n 二人上马前往，穿从山过，行至一村，见其景致甚美，乃叹曰：“真乃神仙所居之地！”文叔二人策骑行至草庵前，下马绕屋，见其清幽条畅，尘土不沾，水自竹溪流瑟，风从松岭吹簧。盼不尽江山之锦绣，游不到野外之娇娆。二人玩罢，转过柴扉之侧，忽听琴声韵美，真个动人。有诗为证： \\n 一室清幽书掩扉，宝炉风细篆烟微。 \\n 客来为问人间事，除却琴声总不知。 \\n 那仙长见文叔、仲华二人至，即罢琴整冠出迓，笑谓二人曰：“吾昨夜观帝星，朗朗下照孤村。今日才将午候，果有是兆！”急令道童净扫室堂，迎接御驾。三人挽手并行至厅下，各施礼毕。文叔见其动止威仪，言谈异巧，喜不自胜，暗思：“今日之会，天假良缘，使吾得遇贤士，汉室江山从此可定。”子陵遂邀文叔、邓禹入于草堂之上，依序而坐。子陵曰：“自与公子相游，别后常怀尊容，未暇一会。今蒙屈贵，顿使蓬荜生辉！”文叔曰：“故人久别，今幸重遇，诚乃天缘也！岂寻常哉！”有胡曾诗云：七里滩清映石层，九天星象感严陵。 \\n 钓鱼台上无丝竹，不是高人孰可登！ \\n  \\n   \\n  "}
{"章节": "第八回 严光卦卜知真主 王莽科场选俊英", "正文": "  \\n 第八回　严光卦卜知真主　王莽科场选俊英 \\n 　 \\n 三人各叙间别之情，子陵问禹曰：“文叔此来，有何意也？”禹曰：“特来吾师处，求发一课，问取兴复汉室之事命运若何？”子陵曰：“吾尚记得文叔八字，建平元年十二月甲子夜生。”细将八字推算，谓文叔曰：“真帝王之命也！二十一岁小旺，至三十岁当大旺，富贵不小，依此命诀，则三年之内当成发迹。”秀曰：“先可为何？”子陵曰：“先臣后君。若依愚见，今王莽开下文武选场，招贤纳士，公子可往一试。倘或纳用，以待时运将至，一举而恢复之，何难之有？”文叔曰：“先生言者是也。奈愚一身单寡，无所倚靠，恐有一失，如之奈何？”子陵曰：“吾弟仲华，跟助主公同去，庶保无事。” \\n 禹曰：“弟愿往随，请勿忧虑。”言未毕，见一人径入堂来。 \\n 生得身材短小，形貌非常，姓严名奇，山中村人，原与子陵同姓，拜为兄弟。至堂与众各施礼毕，谓子陵曰：“今闻长安试武，弟欲赴选，特来哥处求发一课，看取吉凶若何？”子陵遂发一课，见爻象大凶，谓奇曰：“作课不祥，勿宜轻往。依此课决断，若去必恐伤命！”奇不信言，遂辞而去。文叔曰：“奈何无伴侣，何能独行？”子陵见说，遂再发一课，爻象甚吉，大喜曰：“主公合当发迹也，依此爻判断，即有同伴。”言未讫，果见二人直奔堂上，望子陵即拜。礼毕，见文叔问曰：“此贤士何人？”子陵曰：“主公刘文叔也。”二人即与施礼。 \\n 文叔问曰：“二公尊姓？”答曰：“吾等冯异、王霸是也。” \\n 三人共话君臣之义，文叔大喜。 \\n 时天色已晚，子陵谓文叔曰：“今夜天气清朗，吾与主公同玩星斗。”文叔即随。是夜，君臣五人同上子陵钓鱼之台，各立方位。子陵指示紫微帝星，言与文叔：“后有二十八宿跟随。”文叔曰：“吾往长安而去，则此星若何如耶？”子陵曰：“主公若去，众星亦护同往，岂有抛离也哉！”文叔曰：“恐生不测，将何为治？”子陵曰：“无妨，主公既疑，可厌此星而去。”言讫，将水盆于前，乃披发仗剑，望天密念。众人并不知所道何事。须臾，只见一星落于盆中，各夸其有神异。 \\n 至次日天晓，四人拜别子陵，往奔长安。子陵谓文叔曰：“吾与主公取过一名去。”文叔曰：“何名？”子陵曰：“可名光武。” \\n 话说四人上马，登程行经数日，至长安投下歇店，遂往街上闲游。至午门前，见众人各齐预立，光武顿有不忿之心，乃言曰：“他时若遂风云志，破莽重教汉室兴！”言讫，以手指于午门之上道：“好！有日冤仇必报！”邓禹等三人闻言大惊，急推光武于后僻处去。禹曰：“主公是何大言？”冯异、王霸二人恐其惹出事来，各自退避。禹同光武又往东街游戏，见一人，威仪壮凛，摇摆过街。问禹曰：“此乃何人也？”或人言：“是王莽丞相苏献也。”文叔听言苏献，顿然怒起，思：“此贼当时逼我父母并投井死，今日撞遇于此。”奋拔宝剑，“赶上杀之，以雪父母之冤！”邓禹急忙挽住，谓曰：“主公何得颠乎？若惹出事来，吾等都难救护。不记临行之时，师傅嘱咐言语，叫主公依听，方可成事？”邓禹即将其语呈献，嘱歌曰：当杀不杀，当射不射，杀之有损，射之有危。 \\n 光武读罢，大喜，谓禹曰：“诚哉！此言若非公等相劝，吾祸必有！”二人遂进歇。 \\n 其街市人冗杂相撞，混殽两离。禹等三人因不见文叔，急上街寻。正行间，忽一队人过，都言午门外道好一汉子，被献斩之。禹等三人大惊，谓曰：“若主公遭难，吾等当往急救！”各相仗剑奔往法场而去。行至将近，果见斩首于地，唬杀三人，低头无语。乃叹曰：“可惜！英雄智主，挫于反寇之手！”有诗叹曰： \\n 天边云暗紫微星，可惜英雄一旦倾。 \\n 辜负钓鱼台上客，倚栏空望汉重兴！ \\n 却说邓禹、冯异、王霸三人见斩首于地，复近熟视，乃严光之弟严奇也。三人回悲作喜，即还旅歇。见文叔醉倒于店，方才睡觉，起榻而坐。问曰：“主公何来？”文叔曰：“吾于街上遇旧友人，请饮数杯，是醉卧于此，方才醒起。”禹曰：“吾等被主公一惊！”文叔曰：“为何惊也？”禹曰：“人言主公被苏献所害，吾三人仗剑急往法场相救，见被杀者乃师父之弟严奇。吾等方落意而回　。”文叔曰：“师父乃真神人也。当时此人求课，师父不许其来，今日果遭非命！”言未讫，忽闻街上武士等道“来日南门外教场演试。” \\n 却说王莽传旨，今军士开教场，亲临演试。众卒领命，急往南门讲武殿上，高结彩亭，四围红索解断，许百姓绳外观看。 \\n 是日，莽贺临，坐于彩亭殿上，百官文武班列两旁。帝即传旨，着天下英雄壮士，俱入演试。 \\n 却说文叔君臣四人同至教场门外，见军士肃整，各执兵刃，侍立两旁。冯异、王霸曰：“吾二人先进，看其事体若何？主公且少待。”言讫，二人遂从左翼门进。忽遇三人同入，问曰：“三位贤士何姓？”答曰：“吾等李忠、王良、方修是也。敢问二公何姓？”异曰：“吾等冯异、王霸是也。”五人话讫，同至讲武殿下请试。帝令五人于场上各献武艺。先试弓弩，后搠枪刀。五人演讫，各中纳用，即令上葵花亭赴宴。 \\n 时文叔于外，见五人俱中，顿起大怒，思言：“莽贼夺我汉室江山，受此荣贵，不如射死，以雪先仇！”遂搭箭奋射，不觉气烈猛加，雕弓拽折，惊杀文武众臣，心寒胆战。帝见大怒，急令金爪武士拿下，问曰：“汝何人氏？安敢欺君越法，故讨死乎！”文叔曰：“吾乃南阳人。姓金名和，特来投军赴选，有何欺君！”帝令推出斩首。时右丞相窦融急出奏曰：“陛下不可，臣恐斩讫此人，门外未试武士不敢进演，虽有盖世英雄，勿纳为用，有何妨焉？乞陛下姑恕其罪。”帝准奏，令军卒赶出教场之外，再勿容进。忽又四人直入，名曰邳彤、景丹、盖延、坚谭。王莽俱纳为用。选毕，又见一人，身长九尺，面如紫玉，目若朗星，从左翼门进，直奔彩山殿下。莽问曰：“汝何人氏？”对曰：“吾乃棘阳人也，姓岑名彭，字君然，闻陛下招纳贤士，故来投选。”帝闻，令选硬弓三张，与彭扯拽，后射朵心。岑彭欣然起，拽硬弓，连断两把。再拽第三张，见其颇硬，乃曰：“此弓略可为用。”奋身兜起，连发三矢，俱中红心。帝大喜，曰：“真将军也！”即封彭为武举状元。 \\n 近臣奏曰：“陛下少止，门外武士尚有未选赴者还多，恐有高才雄略，不服居后，可再令搦走一道。”言未讫，忽葵花亭上一将名景丹，见岑彭得中武举第一，顿有不忿之心。踊上教场，大叫曰：“谁敢夺吾状元？”帝见争论，令其比试。二人听旨，披挂上马。岑彭绛袍朱甲，赤马红缨，使偃月大刀。景丹青袍短甲，白马青缨，使丈二长枪。二人约战数合，被岑彭展起金标，搠景丹于马下。帝见彭胜，问曰：“卿此兵器何名？”彭曰：“此乃将军之暗器，名金标也。”帝闻，再封彭为征西将军。彭谢恩起。忽盖延出曰：“吾与你一决。”二人上马，亦斗数合，被岑彭一鞭打于马下。坚谭见延败，亦出与战，尚未战数合，被岑彭一箭射中，落地而走。帝谓岑彭曰：“武状元定矣！”苏献奏曰：“还恐有未试者，再令彭走一遭，方才可定。”言未讫，见众人内闪出一大汉，身长九尺五寸，面如活蟹，须若钢钉。大喝一声，言“状元留待我来，何人敢占？” \\n 未知是谁？有诗为证： \\n 济济英才赴选场，人才争夺状元郎； \\n 虽然未许人攀折，今古男儿当自强。 \\n  \\n   \\n  "}
{"章节": "第九回 王莽选才嗔武丑 崔亭揭榜报苏献", "正文": "  \\n 第九回　王莽选才嗔武丑　崔亭揭榜报苏献 \\n 　 \\n 帝见其人勇烈，宜至殿下，问曰：“汝何人氏？”答曰：“吾乃南阳胡阳人也，姓马名武，字子张，久已立待，未蒙选用。见陛下封小将为状元，愿与略决输赢。”帝宣言令二人比试。马武欣然而起，即穿青锦袍，青龙铠，跨上青骢马，提起青龙刀，跃出教场，大叫：“岑彭敢与吾决战否？”二人交锋，共战二十余合，不分胜负。帝见二将势勇并驱，无一高下，乃叫曰：“二将暂止。”二人遂下马至殿前。帝谓武曰：“状元定于岑彭，封汝为观榜。”马武闻言，心不甘服，复进曰：“小人之才，不在岑彭之下，岑彭之才，不在小臣之上，此状元当与小臣，陛下何苦赐与岑彭！愿乞再示，可决输赢。”帝准言，令其再试。道罢，二人齐拍上马，斗至五十合，马武佯败诈走，岑彭赶上，马武提起红锦套索，将岑彭一挽，彭见，接住其索，奋力拖扯，力并，无一折动。两下厮拒多时，不分胜负。忽葵花亭上一人言曰：“吾与此二人解战。”遂张弓搭箭，望其套索一箭，射为两段，闪二人落于马下。二人复欲上马，帝急止之曰：“状元定矣，不必再争。”武曰：“臣不减于岑彭，岂肯屈居其下！”帝曰：“论汝武艺，可与并肩，但貌不及于岑彭，固如是也。何苦竞乎？”马武曰：“陛下何言！武略选试，并非以貌取人。早知如此，吾致死亦不来也！”帝怒，令赶出教场而去。 \\n 时光武在旁，见赶马武，徐徐后从。至午门前，马武怒而言曰：“大丈夫当弃暗投明，扬清于后，岂枉名而事贼寇！” \\n 言讫，书下反歌于壁而去。光武跟至柳阴之下，细将实情诉与马武。马武大喜，曰：“今日汉家有主，吾屈志可伸！”遂请文叔受拜。礼毕，武曰：“主公且回，不可久停于此，恐事露难以展施。臣他日再会，共决谋事。”二人遂别各回。 \\n 却说王莽车驾还朝，至宜圣庙前，见十数个书生伏呼万岁。 \\n 帝问曰：“汝等有何事言？”答曰：“臣等于太学中见一后生，困卧榻上，有金龙护体，紫雾遮身，不知是何怪物？请陛下视之。”帝闻奏，大喜，遂下车仗剑，步入庙中。果有一年少后生，游戏讲堂之上。望见帝来，慌忙欲走。王莽急趋，扯住谓曰：“汝勿惊惧，与吾到殿为君。” \\n 却说其后生乃王莽之子王禹，自幼分出东宫，离久，至长貌异不识。王莽见书生奏言金龙之现，恐是刘族复生真命，故欲立其为帝，慢图灭之，以绝后患。遂引众文武百官回朝。至殿，安排香烟，更立新君。忽一人忙上金銮奏曰：“午门壁上有人书下反歌一十四句，请我王圣鉴。”帝闻奏，急往观之，果然。其歌曰： \\n 胸中万丈虹霓吐，失志男儿愁万缕。 \\n 腹怀惠于五车书，十年费尽青灯苦。 \\n 谁知天下误儒风，一旦弃文身就武。 \\n 吾心勤意学六韬，千里长安来应举。 \\n 指恁一跃上金銮，富贵功名谈笑龋 \\n 莽贼白眼慢贤人，为嫌丑陋将吾逐。 \\n 此间无处可容身，手提长剑归真主。 \\n 后写：南阳胡阳县马武谨题。自后有人题者亦多，不似此人胆大，和姓名书下。王莽读歌大怒，急令苏献出街捕获。 \\n 苏献领旨，径往歇店搜寻，不知其人奔往何处，即拿店主来问。帝曰：“丑汉马武，停歇汝家，今在何处？”店主答曰：“早从出外，至今未回，小人不知何往？”帝听其不见，遂放回归。复还前殿，呼出后生为帝。生曰：“陛下何言？”帝曰：“太学院书生都言汝有金龙护体，紫雾遮身，乃真命天子，是立汝为君，何得推说！”后生笑曰：“父王错矣！臣乃东宫太子王禹，父王岂遗识臣哉！”王莽听言，熟视其貌，果然，乃大笑曰：“吾儿果有帝王之分！”群臣曰：“乃东窗之下一人，姓刘名秀，字文叔，从南阳而来，投赴举者。言曾教场拖折官弓，假说姓名金和，曾于太学读书，见形异者，即其人也：”帝曰：“卿不早言？”急令苏献领军往太学搜捉。将四围城门闭上，令军卒各巷巡察。再传旨遍晓百姓：如有隐藏妖人刘秀并丑汉马武者，满门诛戮；有拿获献上者，封万户侯。城中百姓悉皆知讫。 \\n 却说光武早离太学，往投集贤馆明林巷里居宿。倏知王莽出榜晓谕，闭城搜捉，惊得惶惶无措。但见巡军若虎，哨马如飞。当日天晚，急出逃躲。见一堵高墙，以手攀住，踊身一跳，跃入其内。视之，乃花园也。即喜曰：“此处可暂安身，以待天明，再作区处。”至夜深人静，忽一皓首官长步入花前，列案对月烧香。光武恐使知觉，慌忙欲躲，被其望见，拿住问曰：“汝何人氏？焉敢夜入吾园盗窃物件？”言讫，拿至花亭之上，勘问来因。光武细将实情告诉。官长听说，不觉双眸泪下，叹曰：“我道汉已无人矣！今幸遇汝，可复先王之耻。”文叔曰：“官长何故出此言也？”答曰：“吾乃汉室刘唐，为王莽篡国，灭吾宗支，故改姓陈，权受太常卿之职。汝父刘钦，乃吾兄也。”文叔听说，急请叔父受礼，各叙话毕。唐曰：“汝且权入吾府，停歇数日，待其宁息，再作区处。” \\n 二人话间，被本家厨子崔亭晓觉，急至厅上，揭榜奔投苏献请赏。苏献闻言大喜，即上金銮，奏知王莽。莽闻，传旨：着苏献领军二百，往刘唐府内搜捉。苏献领旨，即至唐府围捕。 \\n 唐知事发，急出问曰：“丞相何意？”献曰：“汝家奴仆崔亭出首，道汝隐藏妖人刘秀，天子传旨着我搜捉。汝急献出，免致祸临。”唐曰：“既有是事，请司马往搜。”苏献令军遍室搜捉，并无踪迹。再令搜入花园。光武正在花亭观望，见其军来，忙向后墙爬走，被二人上拿住，推入后巷无人去处，假作刘秀化作金龙脱走，大叫众军急赶。光武回头视之，乃冯异、王霸用计救出。此名调虎离山之计。有诗为证： \\n 凤出丹山暂失梧，频遭野鸟笑身孤。 \\n 天教幸际风云会，腾踏飞黄快去途。 \\n  \\n   \\n  "}
{"章节": "第十回 苏献百端谗烈士 窦融屡奏拯明君", "正文": "  \\n 第十回　苏献百端谗烈士　窦融屡奏拯明君 \\n 　 \\n 却说冯异、王霸二人，救出光武，复回本帐。苏献唤出问曰：“汝等拿住刘秀，今在何处？”二人对曰：“吾等追至欲捉，被他化作妖气，咬脱走去，不能复赶！”献曰：“吾亲见汝等拿住，故欺君卖放，妄捏妖邪，宜得何罪？明日奏帝，斩汝为示！”言罢，回车而去。 \\n 却说光武得冯异、王霸救脱，急奔十字街走。忽见一人，忙近抱住道：“主公休慌，小臣特来相救。”光武视之，乃友人窦融也。言罢，邀入府中，各施礼毕。光武曰：“前者教场受辱，蒙君奏耍今又遇际，无可酬思！”融曰：“此乃臣职所当。但不能匡复天下，以死报君，主公何所说哉！”光武曰：“吾欲急回，恐再露发，无可奔逃。”融曰：“主公勿虑，在小臣之府，无人知觉，暂停数日，以待王莽心休，送主还乡。” \\n 却说苏献，至次日将前事奏知王莽，莽大怒，急令取过锦袍一领，支起九鼎油镬于阶，呼陈唐至而骂之曰：“汝言刘秀今在何处居宿？指示捉获，即赐锦袍，官加极品。如隐藏不说，即入油镬！”陈唐大笑而骂曰：“王莽反贼！篡吾汉室之位，今有真主复出，旦夕可报深冤，尚何贪显，而昧先帝地下之望耶！”言讫，跳入油镬而死。后赞刘唐诗曰： \\n 异姓舍身全骨肉，此生今世更何人！ \\n 朝云一去悄无梦，夜月庭阴花自春。 \\n 却说王莽见刘唐道罢，欣然入镬而死，才知假姓为陈。急令军卒捉拿家校再问苏献曰：“刘秀为何走脱？”苏献奏曰：“陛下要知其故，可问把守后墙军卒，见其走出何去？”帝曰：“何人把守后墙？”答曰：“冯异、王霸二人领军围守。”王莽听知大怒，曰：“此事都有诈弊！”急宜二人至殿下，问曰：“汝等不以实告，都人油镬。”二人答曰：“吾等见其越墙汝走，赶上拿住，被他化作金龙脱去，未知奔往何方？”帝曰：“汝等欺君卖放，诈说奸诬。”喝令“推出斩首。”窦融奏曰：“我王错矣！榜文都言妖人刘秀，不可妄斩此人。城中百姓人等悉知刘秀金龙护体，此事诚然，乞陛下姑恕其罪。”帝闻奏，略息威怒，遂赦二人罪毕。 \\n 却说窦融，至九月九日重阳节届，把文叔妆作夫人，坐于车轿之上，遂出潼关，二人拜别。光武正行之间，见一伙客人道：“捉得妖人刘秀，即时富贵千金，赏万户侯，强如做个大客。”光曲暗思：“不干百姓之事，乃王莽出谕，故使人如此。”不理而去。行至天晚，忽见正南上一队军兵追至，即跳下马，与文叔施礼。文叔问曰：“官长何名？”答曰：“吾乃刘唐之弟刘浪是也。叔为新安县之宰，闻主公过此，特来相迎，同到小县相歇数日，再行。，’言未讫，忽见林内一队军兵追近，乃阴阳官望有妖气透天，与苏献领军赶来。文叔惊战不止，刘浪曰：“主公往后门走，我往前迎苏献。”文叔急往后门上马，出新安街行，忽听后军赶近，急前问路，穿过林中，大喝一声，叫“汉子休走！”踊出数十名军卒，将文叔拿住，扯至林内。 \\n 见一大王，问曰：“汝何人氏？敢来此处闲走！”文叔细将实事告之曰：“吾乃汉室刘秀，被王莽出榜遍捉，逃奔于此，乞大王恕命！”其大王听说，慌忙抱起文叔，坐于正席，顿首拜而言曰：“臣皆万死，乞主公恩宥！”文叔曰：“公是何人，出此言也？”答曰：“臣乃南郊台上放箭射倒王莽，奉敕叛国汉将苏成是也。久寻不见，今幸逢遇，请主公可就于此，佐立君王，然后剿寇。”文叔曰：“苏献兵追将近，如之奈何？” \\n 苏成曰：“主公勿忧，稳坐于此，臣杀退苏献，立主公为帝。”言讫，苏成提刀上马而去。 \\n 文叔不依其言，亦上马从东南奔走，潜藏山林之间，至夜复行。时秋雨大降，见路旁一庙，遂入躲避。视之乃禹王庙也。 \\n 文叔即拜而祝之：“秀避难投宿于此，有渎尊神，勿令见责，望神阴佑，早脱灾危。”祝罢，潜步西阶，对夜吟叹： \\n 云天暗淡诗人苦，风景萧疏旅客愁。 \\n 林鸟涧花幽更绝，从容徐步出西游。 \\n  \\n   \\n  "}
{"章节": "第十一回 古庙潜逢擎国柱 平坡暂别栋梁材", "正文": "  \\n 第十一回　古庙潜逢擎国柱　平坡暂别栋梁材 \\n 　 \\n 却说光武于庙中投宿，至二更时分睡觉，见殿门大开，心惊胆怯，恐有人知觉来捕，慌忙潜走，潜步视听。见东廊月影下履声响处，转过一人，直入殿来。见文叔即拜，谓曰：“主公因何独宿于此？”文叔问曰：“壮士何名？”答曰：“吾乃颖川来县人也，姓姚名期，字次祝。”文叔曰：“足下为何夜入庙来？”期曰：“前日有一仙长，言说后三日此庙中有一真命帝王投宿，是夜小臣特来迎接，请主公暂至小庄安歇。”文叔大喜，曰：“有劳足下，无恩可报！”二人遂往至宅，姚期引见施礼毕。 \\n 次日早姚期谓文叔曰：“主公于此稍停数日，臣往城中探问消息，方可再行。”言讫，姚期上马而去。 \\n 却说庄外一人，姓高名万，与数个后生议道：“姚大郎引一个面生之人于家，莫是妖人刘秀并丑汉马武？”言讫，齐至期家问曰：“尔家堂上后生是谁？”姚母答曰：“是吾亲属。”万于门隙窥觑，见其面貌非俗，乃谓众人曰：“此人活像图影一般，正是妖人刘秀。”言罢，与众人拥入拿住，绑押送县，唬杀期母，向前告，不肯放，一齐簇拥而去。忽见前途匹马，奔走如飞，近视之乃子姚期也。老母急谓期曰：“适才高万统人拿缚主公，押送县去，汝快往姊家潜宿几日，莫待事发难逃！”姚期闻说，忙搭雕弓，跃马飞赶。时高万拿获光武，喜不自胜，谓众曰：“吾昨日占一卦，合有官做。今日拿住妖人，功劳非小。”行至村店，众押人等沽酒相贺，尽欢痛饮。忽一人，身长九尺五寸，面如活蟹，须若钢针，自外而来，谓众曰：“汝等为何喧闹饮酒？”高万答曰：“吾等拿获妖人刘秀，送官请赏，故有此欢。”其人听说，不言而出。众亦罢饮，押秀往县。至杨柳岸古堤冈上，高万大喊道：“我等今日千金赏万户侯。”姚期追至，听其众喊，攀弓箭叫高万道：“做得何官？”弦响箭到，射中高万左目。有诗为证： \\n 群贼奸贪万户封，拿君解县气如虹。 \\n 岂知冤路重相踏，一箭翻身堕马终。 \\n 那马武见高万捉获光武于店内，大欢饮酒，先已至古堤冈等侯。忽见姚期亦赶将来，马武遂出，一齐助杀，救出文叔，解下索绑。君臣三人坐于林下，光武曰：“若非公等相救，吾命遭于小寇之手！”话毕，却说庄家二人往夹县告状，于林间经过，见三人坐叙，知是刘秀。行至前途，遇三官策马而来，二人急跪告曰：“前途林下坐着妖人刘秀及丑汉马武。”官人问曰：“在何林下？”庄家遂引至林前，指曰：“三人坐者并是。”官人视之，果是刘秀，恐其前面再说，遂张弓搭箭射死庄汉。二人至林下马，见文叔大哭曰：“叔父朝夕忧闷，不知贤弟消息，故使吾二人遍处寻访。”各叙话毕，姚期问曰：“二公何人？”文叔曰：“吾兄刘縯、刘仲是也。”二人闻说，即与施礼。马武曰：“主公异日兴兵灭寇，臣助军十万接应。” \\n 姚曰：“臣事老母终年之后，竭力助主公匡复天下。”文叔曰：“吾孤身力寡，全赖公等匡扶。”言讫，忍泪分别。有诗为证： \\n 携手河梁话别时，徘徊路侧恨何之。 \\n 数声风笛离亭晚，君向潇湘我泣岐。 \\n  \\n   \\n  "}
{"章节": "第十二回 别逢共诉情难已 配合应知分所为", "正文": "  \\n 第十二回　别逢共诉情难已　配合应知分所为 \\n 　 \\n 却说文叔与姚期等分别，遂同縯仲回至白水村，见叔父刘良。拜毕，良曰：“自汝别后，使我朝夕牵挂，并无消息。今日安回，愁肠顿释！”文叔曰：“侄到长安，不祥太甚，叔父刘唐为秀一人身遭诛戮！”文叔具说前事，倏觉泪湿双眸，二人抱头大哭。良曰：“子陵着二哥送一文书来，汝曾见得否？”文叔曰：“侄接未曾看过，不知何说？”遂拆而观之。乃四句诗也： \\n 待时真命隐藏难，姑向南阳暂守寒。 \\n 自是严光无觅处，直将兵败救孤鸾。 \\n 秀看毕，乃自思曰：“后再不信人妄言！但事农而已。” \\n 时南阳大荒，一谷不成，惟白水村丰厚。正遇秋熟之时，忽宛城二人至。刘良迓入，施礼问曰：“二公何干？”答曰：“吾等非别，特为令郎作伐。”良曰：“甚人娇嫒？肯配寒儿！”答曰：“本城里大户阴长者一女，名唤梨花，闻令郎三秀才贤达，特遣小弟为媒，未知公意如何？”良曰：“既承相扳，敢不乐从！”遂令人载米一车，往宛城粜银为聘。文叔正出，忽见三人至庄外下马，良接入堂礼坐，其二人问曰：“此庄何名？”良曰：“名号白水村。”复问曰：“老长何姓？”良曰：“老夫姓金名良是也。”再问曰：“汝家还有何人？”良曰：“老夫生有三儿，大者金縯，次者金仲，幼者金和。敢问三位官长何名？为甚轻身至此？”答曰：“吾等甄阜、梁丘赐、苏伯可是也，为上司差来，挨拿刘秀，阴阳官苏伯可见秀有真命之像，隐不肯言，故寻至是。”言讫，遂别而去。 \\n 那文叔见三人别去，引车两乘往宛城粜米。至长街上，众人一齐抢夺。庄人大骂，文叔急止之。忽见南街一官摆道而来，众人肃侍两旁，不敢喧扰。至近，见文叔状貌奇异，思必定刘秀也。遂下马长揖。 \\n  \\n   \\n  "}
{"章节": "第十三回 少翁预卜圣君临 访推命运何时泰", "正文": "  \\n 第十三回　少翁预卜圣君临　访推命运何时泰 \\n 　 \\n 揖罢，即请人县衙，逊坐置酒款待，谓曰：“吾乃此邑之宰，姓李名通，字次元。敢问贤公何姓？”文叔曰：“吾乃白水村金和是也。”通曰：“贤公何得诈乎！吾闻小儿于市上谣歌，说‘祸全，福全，白水升天，刘氏复兴，李氏辅焉！’贤公既非金龙护体，汉室金枝刘秀，吾岂屈身而迎哉？”文叔见道实情，遂将其事逐一告知。李通大喜，慌忙下席，请主公受礼，谓曰：“主公兴兵，臣助军兵五百。”二人酒至半酣，彻毕，文叔曰：“吾今娶阴长者之女，缺乏礼仪，因装粮米于此粜发。闻说此市一仙长曾对阴长者所说，吾命颇贵，将其女配我，今欲访谒其人，未知在何居住？”通曰：“主公欲往，臣将侍行。”言讫，二人上马同至长街。见一卦铺，书著联偶二句，光武视之，遂凑二句于后，其联曰：今日不过午，定算一龙虎。风云未会时，特访神仙祖。那仙长见李通引一人至铺前，见门上联偶，其人遂凑二句于后，仙长大惊，急整衣冠出接，邀入铺中。施礼毕，各尊坐。文叔曰：“素闻先生灵课，特来求占一卜，问取命运穷通，重当酬谢。”仙长曰：“愿求尊命，先看，后占卜筮。”文叔遂将八字付与仙长。推罢，大笑曰：“果应我今日之兆也。”文叔问曰：“有何兆焉？”答曰：“吾今日卜占一卦，应天子临门。观此八字，真帝王之命！”文叔曰：“吾乃一村农耳，焉有此分！”答曰：“休得隐讳，在小铺无妨。吾曾道与姚期庙中接驾，果如言否？”文叔听说，暗思此人如神，遂将实情告与。仙长听罢，慌忙下拜，复呼万岁。文叔急下携起，问曰：“仙长何名？”答曰：“老夫姓蔡名少翁。”文叔曰：“吾昨夜来一梦不祥，敢渎先生图解。” \\n 少翁曰：“梦如何也？”文叔曰：“吾梦与王莽交战，吾大败走，忽遇五只大羊，四只逃走，被吾拿住一只，骑于背上，拿住其角，角落。挽住其尾，尾落。觉来将夜半矣！未知吉凶如何？”少翁曰：“此梦甚吉，主公可得南阳五县。”羊去其角尾，乃一王字也，主公若取五县，即时富贵，可做君王。”文叔听解大喜，遂与卦钱。少翁曰：“主公异日登位，臣要司天太监，要此卦钱何用！”李通曰：“何日可除王莽？几时得做君王？” \\n 言未讫，忽听一人叫道：“谁敢发此大言？”李通见之，大喝一声，其人方回而去。后赞少翁诗曰： \\n 易中造化识天机，筮卜初从太昊时； \\n 何事先生名独擅，端能审象与机宜。 \\n 却说文叔见李通喝退一人，而问曰：“是何人也？”通曰：“此乃吾弟李铁，有始无终，主公休怪。”言讫，二人遂别少翁，回至李通宅首。文叔告曰言取阴长者女事。李通遂将财物赠之，令之搬上二十箱，载于车中。二人拜别。文叔行至其姐庄上，遂人相见，邓辰置酒款待。饮至半酣，彻毕，文叔告归。 \\n 其姐刘元见刘秀酒醉，叫夫邓辰送回。文叔与姐拜别。二人坐于车上，行至半途，见一队军马喝道。将近，文叔于车上带酒言曰：“轻避重，何不知礼！”其官人曰：“贱避贵，岂敢越法！”文叔曰：“汝何贵于我？我何贱于汝？”官人曰：“俺是凤城官宦子。”文叔曰：“吾乃龙阁帝王孙。”官人曰：“吾父朝中宰相。”文叔曰：“吾祖国内君王。”其官人乃苏献之子苏和，引阴阳官于南阳地界，遍察刘秀。听罢其言，大怒曰：“此人正是妖人刘秀！”喝令左右擒下，至新香亭勘问。 \\n  \\n   \\n  "}
{"章节": "第十四回 故假威名即日兴 光武中兴恢汉业", "正文": "  \\n 第十四回　故假威名即日兴　光武中兴恢汉业 \\n 　 \\n 却说文叔被苏和拿下，吓杀庄人，推车急走。回至白水村，见刘良细将前事告讫。刘良听说大惊，遂将车上货物抬下，开箱视之，并无毫末金银，都是衣甲、头盔、枪刀、弓箭，急唤刘縯、刘仲，点起五十余人。壮士各执扁担禾义，同往亭上相救。良谓縯、仲曰：“汝二人先入与说，如其不然，即先图之。”二人听言，遂引五十壮士急奔新相亭上。见苏和正将文叔勘问，道：“你实说姓名，免遭刑迫！”光武不言。邓辰跪上告曰：“此人姓金名和，见沾风魔之病，以此乱言，有逆公子，万乞见怜！姑恕其罪。”刘縯、刘仲于亭外见邓辰跪告不放，遂与众人哭诉于阶上，亦不听说。縯、仲二人一步一拜，至月台之上哀告：“乞大人见怜，恕其残生。”二人哭至席前，哀告不放。刘縯拔剑跃身而起，大喝一声，将苏和斩首于地。杀退左右人等，众壮士一齐大喊：“杀王莽，以复先世之仇。” \\n 有诗为证： \\n 养真数载屈衡茅，今日方鸣出凤巢。 \\n 天地生才宁肯负，震雷终奋蛰潭蛟。 \\n 刘良高声叫曰：“吾非姓金，乃汉室刘良是也。吾三子刘秀，真命帝王，今日举兵伐莽，以复先帝之仇。” \\n 言罢，却说苏和手下走脱者，急奔胡阳报说。行至半途，见一队人马牵羊解酒而来，视之，乃胡阳县官，迎接苏和把盏者。其人即跪下告曰：“今白水村刘秀，兴兵杀吾公子苏和！”县官听说，大惊，慌忙回入城中，点军来白水村前搦战。刘良听知，急令军士千余人，各执禾乄棒棍，出于寨前，摆列阵前。刘縯披挂纵马，横刀直出。有诗为证： \\n 首出南阳孰敢当！今朝阵上列分黄。 \\n 英雄奋起拔山力，整复山河旧帝王。 \\n  \\n   \\n  "}
{"章节": "第十五回 坚谭一战复刘基 聚兵白水屯营寨", "正文": "  \\n 第十五回　坚谭一战复刘基　聚兵白水屯营寨 \\n 　 \\n 却说县官领军于白水村前，排列阵势，叫刘军搦战。刘縯听知大怒，纵马直出。二人交锋数合，刘縯败走，县官跃马赶上。忽听寨中高处大喊一声，抬头视之，见光武立于高处观望，遂牵弓欲射。只见金龙护体，箭不能施。大叫曰：“汉室冤仇，汝何苦乎？”其人听说，暗思：“刘秀诚乃真命之主，王莽出谕，遍拿未获。”其人遂下马，拜降而言曰：“臣助主公兴汉。”有诗为证： \\n 匹马出疆场，威风凛雪霜。 \\n 单刀归汉主，名义两传扬。 \\n 却说光武见其人下马受降，慌忙出寨，迎入庄内。各施礼问曰：“公何姓？”答曰：“臣乃姓坚名谭，字子全。”光武大喜，遂令置酒相待。 \\n 再说李通从弟李轶，谓通曰：“今四方扰乱，汉当复兴，南阳宗室刘伯升兄弟，汛爱容众，可与决谋大事。”通大笑曰：“汝之言正合吾意。”遂遣轶往迎刘秀，与共约定谋决。二人话别，轶至白水村，见光武，各施礼毕，问曰：“公至小庄，必有奇干。”轶曰：“吾兄李通，遣轶特来迎接主公，共议谋决之事。”光武大喜，遂上马同往。至其宅，见李通约定举兵之事，复回白水村来，与兄刘縯议起春陵子弟与通会兵。时坚谭出曰：“主公既欲举春陵，必先设一筵会，招集众议。布立五花营寨，分作五队军兵，每一队列着五十人，二十面战鼓，二十面旌旗，多造兵器，于内积草屯粮。再令二十人扫地叫杀，岂不兵坚寨固！然后一鼓而兴，可破王莽于反掌矣。”光武闻说，大喜，曰：“此计甚妙！”即令“宰猪置酒，会集白水村百姓，凡有姓刘者，着悉皆赴宴”。言未讫，村中壮士不期而会者千余，各列坐定。刘良出席把盏而谓众曰：“汝等竭力匡扶，破除莽贼，悉系皇亲国戚，官封不小。”众人听说，大喜，一齐闹声应曰：“吾等都愿死助！”宴罢各散。 \\n 时白水村中未过半月，招集壮士五千余人。坚谭曰：“有军无器，难以为敌，主公可往宛城李县宰处，借弓剑刀枪，方可动兵。”光武曰：“然。”即假装一客，上马径往至城下。 \\n 正入，被把门军卒拿住，夺下其马，言曰：“今白水村妖人刘秀起兵作反，宫中正要马用，汝快丢下，休得再取。”光武曰：“此乃李县宰之马，汝等抢夺何用？”众人见说，即拿送县衙见李通，看其实否。李通见文叔至，遂迎入后堂施礼，众人慌忙各退。文叔谓通曰：“今日立起五花营寨，招集军兵颇多，奈缺少兵器，难以行事，特来公处求借，万乞怜济！”通曰：“此事不难。”遂引于后花园内，开一室与看。都是盔甲枪刀，谓文叔曰：“此器乃王莽着令修造，暗藏于此。”又引一室，见其内有百十壮士，俱是无谋不能决略之人。通曰：“汝等衣甲头盔都与此人，带汝重用。”众人听说，一齐应声，愿同跟往。文叔大喜，谓通曰：“今有良将，必要硬弓，得之奈何？”通曰：“何难之有。局官申屠健处甚多，可与求买。”二人遂往至局中。见申屠健问曰：“闻总官有好硬弓，特来求买一张，不论价钱多少。”申屠健即取一张弓，力重五百余斤。文通见之，大喜。通曰：“力重二百斤者，见求一张。”屠健即令将至。又曰：“同此一样者再求一张。”申屠健见其多买，暗思必有缘故，大怒而言曰：“此莫非妖人刘秀买此硬弓造反？”通曰：“总官是何言也？”有诗为证： \\n 昨日西风透小窗，村前雪拥压梅妆。 \\n 一朝漏泄春消息，挽复乾坤旧太阳。 \\n  \\n   \\n  "}
{"章节": "第十六回 遇将长安脱困笼 势危马死罹兵困", "正文": "  \\n 第十六回　遇将长安脱困笼　势危马死罹兵困 \\n 　 \\n 却说局匠令史知是真主刘秀举兵灭寇，买弓为用，见申屠健生疑，恐泄其事，故出解之曰：“总官错疑，此乃李县宰兄弟，袭破妖人刘秀，要此硬弓为用。”通曰：“然也。”健听说才已，谓通曰：“现有硬弓三百余张，修造未完，不应为用。”通遂转过一室，唤过工匠王立，责之曰：“尔何闲干，不竭力于工，故违上应？”王立曰：“硬弓难造，以此慢迟，乞姑恕罪！”通曰：“再限三日，如无应用，重责问罪！”言罢，遂与文叔回衙去讫。 \\n 时局官申屠健复至问曰：“官弓完否？”王立曰：“适才李县宰叫小人急造硬弓三百余张，限三日要用，以此未暇。” \\n 健闻大惊，曰：“李通必然造反！早间引一汉子来买硬弓者，定是妖人刘秀！”忙出上马，见尉司庞能，道讫前事。倏阜城县崔亭至，言“李通安排军兵，扶立妖人刘秀，白水村造反”。 \\n 庞能听罢，大惊，曰：“诚有是说？”急令闭上四围城门。两县军兵，俱入李通衙搜捉。通知事露，急将盔甲与文叔穿上，头顶冲天冠，身挂烈火袍，手提安汉刀，坐下白龙马，引五百名壮士，各披盔甲，每人带上三付于身，大喊一声，齐拥光武出衙。李通当先开路，前迎庞能战脱，望东出走。奔杀至近，见城门紧闭，急回南走。南门又闭。再投北门，北门亦闭。跟护军马各奔四散，惟丢下光武一人，单刀匹马，独望西走。其街上人家见之，即将砖石抛打，光武抡刀护遮。正惧之间，忽见城上一人，仗剑走下来，劈开门锁，放出光武而去。有诗为证： \\n 昔年世祖困樊笼，天遣英雄踏会逢； \\n 打破玉雕飞彩凤，劈开金锁走蛟龙。 \\n 文叔走出城外，问其救者何人？壮士答曰：“吾乃局匠令史，姓任名光，字伯先。闻主公有难，特来相救。”言讫，光武跃马急走，后军赶上。文叔叫曰：“可怜汉世冤仇，足下何苦追赶！”答曰：“若放汝去，则废吾千金之赏，万户封侯。”文叔问曰：“汝何人？”答曰：“吾乃太常卿之仆崔亭是也。前者揭榜献上，即发军搜捉，被尔爬上后墙，化作金龙走脱，王莽封我为阜城县尉。今若再拿汝献，定有公侯之位。”文叔听言，大骂“背主忘恩之贼，今日还敢追我”！遂拨马抡刀，大喝一声：“斩除此贼，以报叔父之冤！”崔亭见其势勇，急回马奔走。庞能跃马又赶，文叔告曰：“乞怜汉世孤穷，冤盆覆蔽，公何无恻隐之心乎！？”庞能不听，赶近交锋。约战二十余合，文叔诈败急走。后军追至，攀弓搭箭，射中其马，倒地而死。文叔遂拖刀走至一大林内躲藏。申屠舰庞能二人赶上，分兵四面围祝至晚，仰天告曰：“秀本受命于天，为生民作主，举兵灭寇，以雪汉世之仇，愿天早脱秀围，不负先人于地下之望。”祝罢，倏觉一阵风过，见一红牛降下，生得独角雄壮，立于其前。文叔即上牛背，抡刀跃出，遂脱其围。后窗士诗言光武之迍：才脱兵围又困围，恍同秋雁失南飞；皇天若不垂青象，安得红牛跨紫微？ \\n  \\n   \\n  "}
{"章节": "第十七回 运泰牛生出敌围 歌声来已明君至", "正文": "  \\n 第十七回　运泰牛生出敌围　歌声来已明君至 \\n 　 \\n 却说文叔骑上红牛，提刀杀出，围军把卒各个逃散。汉鉴曰：“骑牛夺马杀庞能，得出红牛已在前。”秀遂骑马于后出阵而行。至天晚，其牛不动，忽现一老人，松身鹤发，皓首庞眉，立于其前，谓秀曰：“先生留下红牛还我。”文叔慌忙下牛施礼，告曰：“公若肯卖此牛，不辞高价，愿乞慨赐，以助上阵之功。”老人曰：“汝背后何人也？”光武回头复视，只见老人驾着红牛，化一阵清风而去，留下白纸一张。光武拾起，拆而视之，乃四句诗诗： \\n 坤有意定升平，何用干戈日夜鸣。 \\n 二百炎刘从此始，红牛直上五云程。 \\n 文叔读罢其诗，叹曰：“真乃天助吾也！若非降此红牛相济，安能破贼而脱阵哉！”遂将其诗藏于袖，上马寻路，前望白水村。回穿入山间，见有茅庵一所。从其门外经过，忽听内有人声，作歌自叹。乃驻马听之，其歌曰： \\n 对月弹空瑟，当天作短歌。 \\n 汉皇难会面，何日起干戈。 \\n  \\n   \\n  "}
{"章节": "第十八回 话国才终义母亡 李君阵上擒王将", "正文": "  \\n 第十八回　话国才终义母亡　李君阵上擒王将 \\n 　 \\n 却说邓禹见王莽不仁，侵谋汉室，乃避名逐迹，隐于山间茅庵之内，朝夕闷坐，思与刘秀长安别后，未知流落何地，不能一会。正于其内作歌自叹，忽文叔自宛城逃难经过，听得歌声、叹息，乃大叫曰：“是何仙长乞济孤穷？”邓禹闻知庵外人叫，急出门视之，乃文叔也。遂邀入草堂之上，施礼尊坐。 \\n 文叔曰：“先生为何独遇于此？”禹答曰：“自长安与主公别后，天下扰乱，汉室未兴，故隐名避姓，敛迹于此，朝夕萦系主公，不克会面，共议举兵之事。今幸得遇，使吾欢不自己！但不知主公为何孤身独奔？”文叔遂将白水起义、布立五花营寨、骑牛之事逐一告知。禹大喜，曰：“真乃天助主公，非人之力！”文叔曰：“奈欲举兵，乃无上阵之将，不能胜敌，将何为也？”禹曰：“主公勿忧，今西山庄前有一壮士，英雄过人，言与主公交来，可与求谒相助。若得此将扶助，则不日成功矣！”光武闻言大喜，遂与同往。 \\n 二人行至庄前下马，姚期正于门首独立，见文叔、邓禹二人至，慌忙迎入草堂之上，施礼坐定，谓文叔曰：“主公何来？”文叔细将前事告知。邓禹曰：“主公白水起义，特来相访足下，匡扶汉室，公意若何？”期答曰：“奈老母年迈，无人侍奉，待终年之后，竟助主公。”期母闻言，谓曰：“吾儿竭忠助汉，以就丈夫之志，莫为一老母而殒万世之名。”言讫，见期意终不去，假托厨中炊饭，乃自思曰：“吾儿极有孝心，若母在日，岂肯抛弃从往？吾不如早尽，待彼竭力全忠，以成大义！”言罢，遂系颈而死。期见母去厨中许久未来，急往询视，见母悬梁而死，惊得魂飞魄散，放声大哭，几绝于地，恸不能止！光武闻哀，谓邓禹曰：“吾杀之也！”二人尽皆垂泪，遂与姚期备棺装敛，葬于庄门之外。期欲守孝，光武亲为心丧，以折三年之服，期遂同往。后窗士赞期母之贤：节气棱棱世所稀，忠君爱子荡然归姓名标简千年赫，常使人瞻泪洒挥是日，三人往白水村去。正行之间，被王立领军拦路。姚期大怒，跃马横枪，直取王立。二人斗不数合，王立败走。姚期赶至一林中，见前面大军冲至，都披重甲、重铠，活捉王立。 \\n 将近视之，乃李通、李轶兄弟领军来至。姚期欲与争功，文叔急止之。通曰：“遍宛城地界，寻觅主公不见，使吾惕惕于心，顷刻惊触。”秀曰：“自宛城失败，命在须臾。”遂将骑牛之事逐一告知。李通大喜，曰：“神助主公！若此之异，立破王莽，何难之有！”言讫，遂同文叔等至白水村，见刘良话讫前事。刘良即令置酒筵会。邓禹曰：“此处有军无城，难以存驻，主公可急取胡阳，安顿军兵，纵临大敌，则不为惧。然后发兵取南阳三十六城，犹反掌之易矣！”文叔曰：“善哉！此言也。”遂选日起程，攻击胡阳。 \\n  \\n   \\n  "}
{"章节": "第十九回 韩宰城中却汉兵 无计脱奸全叔命", "正文": "  \\n 第十九回　韩宰城中却汉兵　无计脱奸全叔命 \\n 　 \\n 却说光武会集诸将，即日起军。封姚期为先锋，点起精兵一千五百，至胡阳城下攻击。其县宰韩刁见刘秀兵至，即上城告曰：“吾等通愿归降，不劳攻击，乞限三日，待吾整备军粮，开城拜献。”文叔依言，遂回军。 \\n 三日复至城下，令小军教曰：“早献纳降，免遭灾害。” \\n 韩刁于城上听言，叫曰：“叫刘秀出阵答话。”文叔跃马而出，见城上喊叫一声，一老人推出而言曰：“若再攻城，将汝叔父即斩！”吓得光武坠马而叫曰：“限吾三日，即来拜降，恕吾叔父之命！”言讫，回军。至白水村，与众将商议：“奈叔父刘保堕于小寇之手，何以救之？”众皆默然无计。文叔曰：“当以天下为轻，叔父为重。汝等既无可脱之机，吾当自缚拜降小寇，以全其命。”姚期大言曰：“主公是何言？与臣老母死者，为主公兴汉，岂其故欲是也？今此一小事而丧其社稷之心，则吾母可复生乎？”众将劝之不从，惟默默嗟吁而已。忽人报曰：“外有投军壮士，未敢擅入，乞主公发旨。”文叔曰：“着他休入，吾等都欲散罢，尚来何用？”其军入拦挡不住，奋激而入，见文叔言曰：“闻主公真命帝王，小人特来投助，为何不用？”文叔曰：“非不用汝，奈今胡阳县宰韩刁拿住叔父，逼要投降，吾等无计可施，欲罢归寇，以保叔侄之义，不使名污于后世也！”其人闻说，大笑，对众人言曰：“不能施此一计，枉为将相之材。”有诗为证： \\n 英雄无计脱奸危，默默军前更问谁？ \\n 幸有陈平奇六出，阳春歌笑一时回。 \\n  \\n   \\n  "}
{"章节": "第二十回 施谋杀贼解君愁 新野两军开仆偃", "正文": "  \\n 第二十回　施谋杀贼解君愁　新野两军开仆偃 \\n 　 \\n 却说光武见其人大言彰说，欣然起而问曰：“壮士有何奇策？愿施济助。”答曰：“小人只用挑柴一担，去胡阳城内叫卖，主公急领大军随后跟至。韩刁见兵临击，必令百姓人等俱上城守，小人藏刀于身，密随其后，使不知备，斩却此人，杀退众军，开门迎主而入，岂不两利而俱全也！”光武闻言，大喜，曰：“真良将也！”言罢，送出寨门。 \\n 其人挑柴直至胡阳城内叫卖，买者正与讲价，言不贱卖。 \\n 忽人报曰：“刘秀军至！”韩刁听知，急令军士人等俱随上城，拥护阵势，将卖柴人等一齐赶上城去。其人见韩刁正与刘秀打话，潜步立于其后，扯出短刀，安于柴担之上，望韩刁胁下一刺，堕城而死。复赶众人各奔逃走，遂开城门迎入刘秀众军，安抚百姓。至衙坐定，秀问其人曰：“壮士何姓？”答曰：“臣乃姓陈名俊，字子昭。”文叔曰：“今日非卿之力，难至于此！”遂重赏。赐毕，即令军卒将家属粮草，悉运入城，置酒宴劳众将，一齐作贺。邓禹曰：“虽得此城安顿，不可为喜。如近城申报朝廷，统领大军来击，难以拒敌。莫若乘此一胜之机，复取诸州郡县，使王莽兵至不能胜也。可着李通、坚谭取宛城，刘縯、李轶取棘阳。主公与姚期取新野，每路统兵五百。臣守此城，方保全胜。”文叔曰：“公言当也。”遂令各路分兵前去。 \\n 那光武同姚期统领大军五百，至新野下寨，令小卒飞下战来日上阵。其书曰：大汉皇孙刘秀，应天顺人，乘时举众。非干啸聚山林之徒，诚复平王子婴之恨。盖为王莽篡国，贼子专权，致使天生忿怒，旱涝不均，钱粮倍勒，逼黎庶逃窜于他乡。律法苦刑，使盗贼竞生于境内。秀岂敢自专帝位，若破王莽之后，选有德为君。 \\n 如不愿从，乞军对阵。诸官照示，垂拜不宣。 \\n 那盖延、景丹二人正于城衙坐叙，忽人报曰：“刘秀领军攻城，令小卒来下战书。”二人闻说，大惊，遂唤至其卒，接书读罢，盖延曰：“刘秀真命之主，吾等莫若早降，免使黎民受害。”景丹曰：“然。”二人遂开门拜降，迎接入城。文叔曰：“二公何名？”答曰：“臣等盖延、景丹是也。”即引文叔等至衙，赏劳军兵，安讫百姓。 \\n  \\n   \\n  "}
{"章节": "第二十一回 棘阳二将显威名 岑彭设计偷营寨", "正文": "  \\n 第二十一回　棘阳二将显威名　岑彭设计偷营寨 \\n 　 \\n 却说刘縯、李轶二人领军至棘阳，离城五里下寨，着小军往下战书。至其府前，令人报知。太守岑彭唤吏卒呈上其书，曰：縯闻天生大圣，万象攸归。地产明君，百川会秀。今吾主刘秀，真命帝王，数年暂屈于山间，储粮养锐。今日威鸣于境外，灭虏清尘。攻县收城，闻风仆偃。取胡阳如拾芥，克新野若攀枯。天启人归，文匡武护，诚所谓有德之君也。况兼赏罚明信，纳直亲贤。足下早决献降，必当重用，则不失于名功之望也。若有抗辞，必遭擒戮。大汉上将军刘縯谨书。 \\n 岑彭接书读罢，大怒而骂曰：“叛国小寇！安敢来侵吾境界！”遂扯破其书，重责小军二十，赶出府门而去。 \\n 是日即点大军五百，各个齐整。岑彭复入后衙，告知其母。 \\n 其母谏曰：“吾儿休往，汉室刘秀乃真命之主，人人共知。汝乃一将之才，岂能独力而破哉！”岑彭不听，即领军士出城搦战。头顶金凤盔，身穿绛红袍，披上黄金甲，坐下赤色马，提着大杆刀，直到于阵前。大喝一声，叫小将决战。李轶出马，谓曰：“将军若肯顺汉，不失封侯之位。”岑彭大骂：“反贼！立时斩汝。”纵马横刀，直取李轶。二人交锋，约战二十余合，岑彭败走。李轶赶上，被岑彭一箭射于马下。众将急救，扶归本阵。刘縯出马，又战二十余合，彭亦败走。刘縯跃马追赶，被岑彭展起金标，打中刘縯左背。縯负痛，急回马走，岑彭领军赶上，掩杀一阵。縯、轶二人大败，走回归阵。 \\n 回见刘良，言：“棘阳太守勇不敢当，箭射李轶落马，标中刘縯败回　。”良听知，大惊。忽人报曰：李通、坚谭取服宛城回至。”良遂迎入，问曰：“二公上阵若何？”答曰：“吾等一至城中，官吏人等，悉皆望风偃服，未曾攻战。”良大喜。 \\n 忽文叔、姚期兵回，盖延、景丹至，与刘良等各参礼毕。良谓文叔曰：“刘縯、李轶攻取棘阳，被骁勇太守岑彭标打、箭射，败阵而回　。”文叔大惊，曰：“骁将却在于此！”良曰：“汝亦知其人乎？”文叔曰：“此将王莽封为武举壮元，西平将军，曾于教场中与马武并战二百余合，不分胜负。今复遭遇于此，何能拒之？”姚期大言曰：“主公专长他人之威风，弱自己之锐志。彼虽有万夫不挡之勇，吾克胜之，何惧之有？”邓禹曰：“今既逢骁虎之敌，不得不惧。”遂分付众军守保城池。刘保守新野，刘仲守宛城，刘良守本城，各各遵命去讫。 \\n 是日，邓禹同文叔点起精兵二千余名，径取棘阳。至城下搦战，岑彭即领军对敌。文叔出马，立于阵前，言曰：“自教场别后，少会尊颜。敢问足下安否？”岑彭曰：“莫非妖人刘秀乎？”文叔曰：“然也。敢告足下，矜念汉室孤穷，冤盆覆蔽，若肯助我破莽，以报先帝之恨，泉下不忘。”岑彭怒而骂曰：“白水小寇，结党相叛，还敢花言佞语，说惑忠良！再言，即斩！”说罢，怒杀姚期于阵中，大骂：“村贼，有何能识，敢彰大语！才交数合，忙走不禁。”岑彭听知，奋激复出。姚期叫曰：“岑彭小材，焉能胜大！今吾主公爱汝之甚，莫若早降顺汉，免致祸临！”岑彭不听，跃马直出。又战十合，文叔复出告曰：“足下休迷，可助孤汉，以保将相之名。”彭竟不从，又交五十合，不分胜败。文叔见二将头上各现本像，岑彭尾火虎，姚期井木犴，乃自思曰：“子陵昏言，二十八宿助吾兴汉，今岑彭终不肯顺，奈何服之？待吾拽起雕弓，射其本像，看伊如何”。遂搭上一箭，正中左膀，其虎奔东而去。岑彭亦败回走。文叔叹曰：“真乃天象也！”遂收军回寨，令人复下战书，来日再决。有诗为证，诗曰： \\n 少年才杰两英豪，跃马临锋怒滚涛。 \\n 宝剑指挥光电掣，旌旗闪动碧云高。 \\n 成名杀逆空星现，战鼓摧残落日遥。 \\n 社稷未平功未决，还擒压兔剪霜毛。 \\n 那岑彭败归棘阳，众将问曰：“太守与期交战，未尝输阵，今何速返军回，不驱寇服？”岑彭曰：“非不坚持，奈左臂倏疾，不能举动，故速回军。”言未讫，人报曰：“刘秀差人复下战书。”彭曰：“令其回报，来日对阵。”小卒遂回，报知刘秀。是日天晚，岑彭整集军兵，分作五队，偷劫刘秀之寨。至二更时分，到寨前绕遍，见其各个睡浓。乃大喊一声，杀入寨去。惊得众将奔逃四散，不识东西。文叔慌忙上马，撞出阵去。 \\n 走至胡阳城下，飞奔欲入。其马不入，以鞭策之，亦不前动。 \\n 遂抬头一望，乃棘阳城也。急回马，往山冈奔走。岑彭赶至城下，有把门军士报曰：“刘秀往前山冈去了。”岑彭勒马急迫。 \\n 文叔走至天明，到一庄前。欲下马暂歇，见一老人立于门首，而谓文叔曰：“公是何人？为甚慌如至此？”文叔曰：“吾乃汉室刘秀，被岑彭追赶，投奔于此，无处可隐。”老人闻说，急引入庄，请主公受礼。文叔抱起而问曰：“老人高姓？”答曰：“老夫杜颜是也。主公勿虑，岑彭曾从老夫学射，吾乃彭之师也。若彼追至，老夫自有主张。”二人话间，门下报曰：“岑彭至。”文叔惊惧，欲走，杜颜曰：“主公休慌，我今助顺归汉。”言讫，岑彭自外而入，望杜颜即拜。 \\n 二人礼毕，见文叔立于其旁，拔剑欲斩。文叔往后奔走，杜颜挡住，谓岑彭曰：“汝杀主公何也？”彭曰：“此乃妖人刘秀，朝廷出榜遍捉，拿获者千金之赏，万户封侯。吾今富贵在手，岂不杀之而取乎！”杜颜曰：“刘秀乃真命之主，汝岂能杀之？莫若早归降顺，不失万户封侯，有何不可？”岑彭大骂：“老贼！敢发此言！”拔剑欲杀，杜颜急走。岑彭赶入后庄，迎着杜颜之子杜郎，二人交战三合，被岑彭一鞭，打二郎口中流血，慌忙奔走。杜颜与二郎引文叔出后门，上山急走。 \\n 岑彭追赶，转过一山，迎着大郎杜貌，杜颜叫曰：“吾儿快救主公！”貌问曰：“何人也。”颜曰：“汉王刘秀被岑彭追杀，吾与二郎拦救，反被辱骂，打二郎口中吐血。今追赶至近，汝快出敌。”言讫，岑彭至。见杜貌，二人施礼毕，彭曰：“小弟特来送千金之赏，万户封侯。”貌曰：“何有是说？”彭曰：“吾捉妖人刘秀，追至于此，不时可获。”杜貌大骂：“反贼！敢逆天行事！”彭大怒，提刀直龋二人约战三合，杜貌败走，岑彭追近，被杜貌抡起虎锁口，望岑彭砍来，中倒于地。未知性命若何。有诗赞杜貌： \\n 虎锁轻轮起，君亲脱火煎。 \\n 堪夸英勇将，忠孝两能全。 \\n  \\n   \\n  "}
{"章节": "第二十二回 邓禹图谋进棘阳 军排巨鹿战蛟龙", "正文": "  \\n 第二十二回　邓禹图谋进棘阳　军排巨鹿战蛟龙 \\n 　 \\n 却说岑彭被杜貌打伤，急还棘阳去讫。杜貌父子三人遂与文叔至庄，收拾家眷，引三十壮士载往胡阳。见刘良参拜礼毕，良大喜，即点残兵，折其大半。 \\n 是日设宴会集诸将，秀问禹曰：“今棘阳岑彭势勇，将何服之？”禹曰：“不难，可令刘縯领军三百，离城五里下寨，与岑彭搦战。令杜貌领军五百，先埋伏于彼，縯若败阵，杜貌出助，举旗为号，四下伏兵一齐并杀。姚期领军三百，剿杀其后，彭必回救。再令景丹领军三百，截住其路。若被冲过，令盖延领军三百，于西山埋伏，待其将至，齐出掩杀，彭必往东走。再令李通、陈俊领军五百，分作两处截其去路，使彼东冲西撞，人困马倦。再令各队追杀，虽不能拿住，亦杀败其势，后再攻袭，则可擒矣。”光武大喜，遂令各队分兵去讫。 \\n 却说刘縯领军五百至棘阳，令小卒报知岑彭。彭听罢笑曰：“刘縯欲来送死于我手。”时主簿在旁谏曰：“太守不可轻料，恐遭其计。”彭曰：“小寇之材，有何计略？”遂入后堂辞母。 \\n 母曰：“吾儿莫违天命，可归助汉，以全大节。今若再战，必有一失。”彭曰：“母亲休管。”母曰：“汝既不听，可先送我出城，免受惊惧。”彭遂令军士安车载母，送出山庄而去。 \\n 即日点起大军一千，出城对阵。刘縯出马，岑彭叫曰：“汝来送死乎？”刘縯曰：“前日误输一阵，今日再决，方显输赢。”二人交马，约战十合，刘縯败走。彭笑曰：“小寇岂禁大敌。”言未讫，忽听金鼓齐鸣，杜貌出马，大叫曰：“岑彭小将，认得吾否？”彭曰：“豚鸡食粟，自重其口。今日阵上，若再获赢，方知汝胜。”杜貌大怒，纵马直龋二人约斗十合，杜貌败入本阵。彭跃马赶上，杜貌展开旌旗，叫岑彭曰：“小将看上何阵？”彭抬头视之，见旗上画着“天罗地网之阵。” \\n 杜貌曰：“急早下马拜降，免遭擒捉！”岑彭大怒，横刀再战。 \\n 忽小军飞近报曰：“被姚期劫杀后军，将军快忙回救！”岑彭大惊，急拨马回。见四面八方团团围祝有诗为证： \\n 不听忠言慈母谏，宁甘百战苦垓心。 \\n 兵穷势败重围裹，难免军前阵上擒。 \\n 却说岑彭正回之间，前逢景丹拦路，二人掩杀一阵，撞出直走。行不数步，忽听大喝一声，盖延出马，叫：“小将休走！”二人交锋数合，亦冲撞出去。见前有大林一所，遂引军入内，暂停歇息，残兵败卒不上半百之余。忽听金鼓齐鸣，喊声震地，一队人马奔走如飞，乃杜貌领兵围祝彭曰：“今累战于此，人马困乏，又被围上，奈何得脱？”马成曰：“何惧之有！” \\n 遂上马大喝一声，冲撞而出，往棘阳进走。行不数步，忽遇陈俊，当头截住去路。二人交战数合，被马成撞出阵去。约行二里，见姚期领军拦路，急回马往小路而走。见前有大树一林，纵马直入，不觉坡上绊索，马倒于地。正欲起走，忽听大喝一声，军人踊出，将马成擒下，绑缚入林，献上光武。邓禹急令解缚，问曰：“将军肯顺汉否？”马成即伏于地，谓文叔曰：“愿主公纳为小卒。”文叔问曰：“将军何名？”答曰：“马成是也。”遂令入军营去讫。 \\n 却说岑彭望至天晚，助军不到，乃上马独冲出阵，往棘阳进走。山前路后，累遇军人拦挡。杀至天明，才到城下，跃马直入。见旗上写着“汉室乾坤”，大惊而走。哪知被马成先降汉，已开城纳献，欲回出走，被大军拦祝奋力战至十字街，文叔出令“如有伤着岑彭者，即斩”。岑彭杀至南门，有苗曾见出令旨，放彭而出。光武遂安顿城中百姓，令军卒紧把城门，各遵令讫。 \\n 却说岑彭一人一骑，奔往山庄，见母而告曰：“儿不听老母之言，致有今日之败！”言讫拜别。遂上马投泚水见苏元帅。 \\n 行至府前，令人报知，元帅遂召入帐下。施礼毕，岑彭细将前事逐一告知。元帅听罢，大怒而言曰：“汝不坚守城池，固有是败！还敢至此巧饰！”令左右擒下斩首。时副元帅梁丘赐、甄阜二人急出言曰：“元帅不可，今刘秀正雄，若斩讫此人，无人上阵，乞姑恕之！”苏元帅见人力救，遂免其罪，令挂先锋樱却说光武领军来破泚水，令人报知苏元帅。元帅听知大惊，急令甄阜、染丘赐领军迎敌。二人出寨对阵，姚期出马，大喝一声：“小将焉敢出阵？叫岑彭出战！”甄阜曰：“杀鸡焉用牛刀！”姚期大怒，跃马直龋二人交锋，战上二十合，甄阜败走，梁丘赐出马。姚期欲战，忽小军报曰：“岑彭取却长安。”光武听知大惊，遂令邓禹守阵。光武亲自引兵三百，急救小长安。至城中，见兵戈撩乱，跃马奋入衙前。岑彭正出，光武大怒而言曰；“小将安敢犯吾境界！”二人交马，未知胜负何如。诗曰： \\n 鼓角鸣天震，征尘蔽日昏。 \\n 长安都市上，龙虎夺乾坤。 \\n  \\n   \\n  "}
{"章节": "第二十三回 为国舍生全大义 兴邦求士复深仇", "正文": "  \\n 第二十三回　为国舍生全大义　兴邦求士复深仇 \\n 　 \\n 却说光武至衙前，与岑彭交战十合。岑彭领军人衙，将人头献出，叫：“光武认是谁否？”光武视之，乃叔父、婶娘、兄弟之首。看罢大惊。岑彭复入后衙，将刘氏家属三百余口，尽皆杀取，复领军出衙，与光武交战。二人又斗十合，光武抵敌不住，拨马急走。奔至堤圈，被甄阜军兵四面围祝苏元帅曰：“今番决捉刘秀。”光武苦战，困至垓心，马被射中一箭。 \\n 众军叫曰：“马带箭者便是刘秀。”光武仰天叹曰：“天杀刘秀也！”忽一将冲至阵前，跳下马叫曰：“主公急走上马。” \\n 光武视之，乃二哥刘仲也。光武曰：“吾死合得，岂害于汝？”苦不忍上。仲曰：“我死何害？汝乃君王之命，岂肯挫于贼子之手？”言罢，遂托文叔上马，以鞭策之。其马奔走如飞，冲出阵去。刘仲步杀数人，身死于地。后光武敕赠鲁大夫。有诗以赞其名： \\n 青云悬器业，白日贯忠贞。 \\n 多少英雄杰，谁能脱死君？ \\n 却说光武冲出重围，哭至胡阳城内，见叔父刘良告曰：“今小长安被岑彭侵占，杀却刘氏家属三百余口，奈何服之？” \\n 良听罢，大惊，二人抱头相哭。忽众军皆至，惟折小卒百余。 \\n 文叔谓众将曰：“若此之败，汉室何日得兴？”邓禹曰：“主公勿虑，令宜秋山新市平林，有十个大王，每一个有军一万，主公可往借之。若得此君到来，立破王莽。”光武从之。遂扮妆一客，上马而行。 \\n 至宜秋山下，有一酒店，即下马步入。问店主沽买几杯，以消途渴。正坐之间，只见其地来来往往贼徒人等，经过甚多，心怀疑惧。或人疑曰：“此是妖人刘秀？”言讫，遂去。忽见一将自外而入，见文叔即拜，言“主公受礼”。文叔抱起问曰：“将军高姓？”答曰：“臣乃姓王名常，字颜卿。敢问主公欲将何往？”文曰：“为小长安败失，径投新市平林干大王处，求借兵用。”常曰：“平林十大王乃吾之兄弟，吾乃第九名，第十名大王曾与主公为友。”光武问曰：“姓甚名谁？”常曰：“彼言西鲁胡人，则无姓名，叫俺众人叫他十哥便是。主公今日往投借军，除俺和十哥二人，其下八个，只好杀人放火，劫掠财物，岂有安天下之志？主公休往。”文叔不从，遂至其寨。 \\n 只见八王名曰朱鲔、长昂、胡殷、辽赠、陈本、曹宣、王匡、王俸并王常九人，不见第十名。常曰：“此乃汉皇刘文叔，特来俺兄弟处求借军用，后以为谢。”朱鲔曰：“刘秀将多少金银宝物请俺众等？做何大官？”文叔曰：“太平之后，教将军高选重用。”言罢，忽人报曰：“今有王新室差使命赍诏，将十匹青骢俊马、金宝缎帛招抚大王重用。”朱鲔等闻言大喜，遂接诏拜毕，问使臣曰：“公何姓也？”答曰：“申屠健是也。”朱鲔曰：“可捉妖人刘秀，献与王新室，请受公侯之位？” \\n 王常曰：“汝等何言！此乃十大哥之友人，恐其见怒。”朱鲔不从，令小卒将文叔绑缚，一齐上马，押送下山。 \\n 约行数里之地，忽听金鼓齐鸣，山坡后千军闪出，当头一将，身长九尺五寸，面如活蟹，须若钢针，大喝一声，拦住去路，未知何人。有诗为证： \\n 胆气曾经百战场，指呼卒伍走群羊。 \\n 风声压倒群芳长，应放寒梅报一阳。 \\n  \\n   \\n  "}
{"章节": "第二十四回 碎胆奸雄归马武 畏名贼子立刘玄", "正文": "  \\n 第二十四回　碎胆奸雄归马武　畏名贼子立刘玄 \\n 　 \\n 却说马武正于外面遥望，见一阵军官喧闹而来。一马向前，挡住去路。至近视之，乃寨上朱鲔等绑缚光武解京。大喝一声，众人都惧，遂解下其缚，扶起拜毕而问曰：“主公为何至此遭于贼寇之手？”文叔细将其由诉与马武。马武曰：“若非臣，主公难脱此难。”文叔曰：“多感将军救拔。敢问寨上言有无名第十大王曾与秀旧交来？不见此人是谁？”马武曰：“小臣便是。流潜于此，恐酒后遭其拿献，故不言姓。”话毕，见面生人立于其内，武乃问众曰：“此何人也？”众答曰：“王新室差来使命申屠健是也。”马武听罢大喜，提刀赶近，斩死于地，而谓众曰：“汝等愿顺王还愿顺汉？”众人一齐应曰：“都愿顺汉。”马武大喜，遂引众人拥护光武至寨，令众军将山寨改为金阙，草寇变作公卿，请主公于此立受君王，以从人望。 \\n 众人正欲山呼，忽一人泪下而言曰：“汝今为帝，使我作何？”文叔视之，急下阶而拜。那人姓刘名玄，字圣公，乃文叔族兄也。为王莽篡国，流于新市平林为军师，见众人欲立光武为帝，顿有不忿之心，乃泪下而言。文叔听见，急扶于帐下同坐。有朱鲔言曰：“圣公既乃主公之兄，可先为帝，然后主公则是礼也。”光武大喜，曰：“公言极当。”马武曰：“不可，吾等俱助主公，何得二焉！”文叔曰：“将军差矣！此古圣人之法，行之当然，何以为二　！”马武听言，遂于寨中权立圣公为君，号为更始皇帝，改年号更始元年，封八贼为八辅宰相，文叔为元帅，王常、马武为先锋。 \\n 是日，文叔、马武招集新市大军，回至胡阳城。见刘良等，参拜礼毕，良大喜，即令排宴，赏劳诸军。众将一齐贺喜，邓禹曰：“今主公有此大军，决定可破王莽！”文叔曰：“小长安被岑彭所夺，泚水苏元帅合兵共守，更有良策、甄阜、梁丘赐之勇，奈何破之？”禹曰：“前者宛城为泚水所失，今欲复取，必先破此。”文叔曰：“敢问军师，计将安出？”禹曰：“可着王常、马武二人，领军五万，埋伏于泚水两旁，主公亲领大军临敌，岑彭闻知，必来助阵，主公举旗为号，四下伏兵应起，一齐掩杀，使其不能出阵，其兵自破，则宛城可取矣。”文叔听罢，大喜，曰：“军师神机妙算！”遂令王常、马武二人领五万埋伏去讫。 \\n 是日，文叔同邓禹统领雄兵十万，战将千员，至泚水下寨。 \\n 令人报知苏元帅。岑彭亦在泚水与苏元帅合兵共守，封岑彭为先锋。苏元帅听知刘秀兵至，急同先锋岑彭领军出寨迎敌。两边金鼓齐鸣，摆开阵势。文叔出马，谓岑彭曰：“良禽择树栖，贤臣择主佐。今吾更始刘玄，宽仁大度，纳谏如流。足下文武兼备，若肯助汉室，保为重用，不枉屈于莽贼之下，而污万世之名节也。”彭曰：“尔乃白水小寇，焉成大用！”马武怒而言曰：“大丈夫当弃暗投明，以事真主，使无遗臭于后。汝今虽为王莽宠用，但与反寇同流，何足羡哉？”言罢，二人交马，约战十合，岑彭败走。邓禹将旗旙展开，四下伏兵并起，一齐掩杀。彭兵大溃，东投西窜，无路奔走。马武擒下苏元帅，杜貌捉住甄元帅，王常拿下梁丘赐。至寨见光武，喝令将三人斩讫。 \\n 却说马武一人望见一队军来，约四五百之多，旗上写着苏龙、苏虎，马武跃马赶上，更不打话，提起宣花斧，大喝一声杀将进去，冲其军兵四散。苏龙、苏虎抵敌不住，拨回马急走。 \\n 马武追赶。苏龙二人走至天明，到一山庄下马觅歇，见庄下一壮士，迎二人于堂上，施礼坐定，问曰：“二公何姓？”二人答曰：“吾乃苏丞相之子苏龙、苏虎是也。”壮士闻言，遂拔剑斩死二人。马武追至庄下，见斩讫二人，遂问壮士曰：“汝何名，为吾除害？”壮士答曰：“姓吴名汉，字子颜。敢问将土为何至此？”答曰：“吾乃光武辅将马武，追赶二人于此，不想壮士为我除之。”吴汉闻言大喜，遂同马武回见光武。 \\n 接至帐下，施礼毕，吴汉将斩讫二人之事告与光武。光武大喜，曰：“多感将军之力。”言罢，邓禹出曰：“今岑彭败入长安，人困马乏，吾可乘胜击之，莫待纵虎归山，养其锐气，难以驱除。”文叔曰：“然。”遂引大兵至小长安城下安寨，令人报知岑彭。彭听得刘军又至，急点残兵三百，出城迎敌。 \\n 文叔出马谓彭曰：“足下累交未胜，可归顺汉，免使百姓临灾！”彭曰：“龙遭涸水，尚有风云之日。今彭虽误败于汝，岂肯屈身而事汝乎！”马武大怒，跃马横刀，直取岑彭。二人交锋，约战十合，岑彭败入城中，坚守不出，光武收军至寨。 \\n 忽一人自宛城山上飞马而来。光武视之，乃王霸也。遂邀人寨，施礼毕，光武曰：“今与岑彭屡战不降，今将奈何？” \\n 王霸曰：“主公勿忧，臣使岑彭归汉。”遂扮一先生，直至长安衙内。见岑彭正于厅上闷坐，忽王霸至，二人施礼毕，问曰：“故人为何闷坐？”彭曰：“国家之事，请勿言之。”王霸曰：“刘秀着吾特来降汝。”彭听言大怒，拔剑欲杀，有太史傅俊劝曰：“将军不可！”彭不从，太史扯剑而言曰：“今日不从，遂即斩首。”有令史任光并伺候人等，一齐叫曰：“可杀彭顺汉。”彭见众人俱变，慌忙步战数合。忽令史拿出岑彭老母并其妻子，言曰：“若不降汉，即斩汝母等。”吓得岑彭不敢动手，低头受缚。众人将彭一齐拥出。 \\n 至寨见光武。光武即下帐，亲解其缚。彭即伏于地曰：“臣该万死！望主公姑宥。”光武曰：“久爱将军，渴思甚矣！何得是说？”遂引兵入城，安抚百姓。众将曰：“就请主公今日为帝，以从人望。”文叔曰：“新市平林已立圣公为君，不可复改。” \\n 二月辛已，遂立圣公为更始皇帝，以伯升为大司徒，光武为太常偏将军。满朝文武羞愧流汗，举手不言。由是，豪杰失望，其间多不服。 \\n 却说光武新服宛城，更始命其手下四将，可定先锋。杜貌、姚期、马武都言比试高者挂印，惟岑彭不语。光武曰：“君缘何不争乎？”彭曰：“新降无功，故不敢争。”光武曰：“但可竭力当先，岂有是说？”邓禹曰：“各人夸能，不可为定，方吾有一议，使汝等心服无争。近有四城未顺，汝等四人各取一座，如先到者，即为先锋。”言讫，四人飞马而去。次日火牌速报，岑彭第一，杜貌第二，姚期第三，惟马武未至。即令岑彭挂受先锋之职。 \\n 却说马武、王常二人引军至武阳城下对阵，其首将出马答曰：“汝非敌手，叫刘秀、邓禹、王霸出阵。”马武听罢大怒，曰：“小将敢彰大话！”抡起青铜刀，纵马直龋其将不战且退。马武赶入阵去，忽见强风大起，尘土遮天，不能前进。欲回又不能退，其将令军卒四面围上，马武曰：“此天困吾也！ \\n  \\n   \\n  "}
{"章节": "第二十五回 名臣重会图谋策 紫微跃奔求名将", "正文": "  \\n 第二十五回　名臣重会图谋策　紫微跃奔求名将 \\n 　 \\n 却说其将困住马武于垓心，而谓王常曰：“汝可出阵去，急叫刘秀来救，方免久困于此。”王常听罢，即令小军至小长安去报。光武听知，急引邓禹、王霸至武阳城下打话。其将见光武至，慌忙下马施礼。光武视之，乃冯异也。谓曰：“自教场别后，不获一会，不想将军今晤于此！”冯异曰：“臣有万罪，乞主公恕宥！”二人大喜，遂解马武之围。马武曰：“汝真小人气象！既有助汉之心，何不早开城献？”冯异曰：“若早献降于汝，则不显吾君臣之义。”马武笑曰：“然也。”言罢，遂与文叔领军同回小长安。 \\n 至城中，安顿人马，大设宴会，赏劳诸君。众将劝饮，各酒至半酣。马武又喜要作先锋，光武曰：“岑彭第一到，汝乃第四到，尚何言哉！”马武怒而言曰：“主公既不重用，反归去也。”遂与王常引部下军卒一万出城而去。小军报曰：“马武反出城去！”光武知其意，遂不听所说。 \\n 却说马武从颍川城经过，有王莽弟王显见而问曰：“马将军何往？”武诈言曰：“今光武只爱岑彭，不用马武，吾等归山落草，引军去也。”王显曰：“将军休去，若肯归助王室，保为重用，将军意下若何？”马武曰：“吾教场赴举，曾写反歌骂彼，今顺必然见杀。”王显遂折箭为誓。马武即顺，王显邀入城中，安排筵宴。 \\n 二人正饮酒间，有人报曰：“刘秀赶马将军兵至城下搦战！”马武骂曰：“刘秀肉眼不识好人，还敢追赶！”遂与王显领军出敌。至门下，王显不识其诈，被马武一刀砍于地下，唬得众将军卒悉皆畏服，遂开城迎接汉军，一齐拥护光武而入。光武大喜，谓武曰：“将军诚乃安邦之略，济世之才也！”马武曰：“臣貌丑才疏，不堪重用，何足为羡？”光武曰：“将军休罪，吾以军师之计使汝等无伤于义，非有他说。且岑彭新降之将，未得宠爱，吾与将军布衣之交，情意相投，心无疑虑之怀，故以彭为先锋。”马武大笑曰：“主公用人甚当！”光武遂与诸将住扎昆阳，以图进龋却说王莽知刘秀杀王显，住昆阳耶道。司徒王寻，司空王邑大发兵，会严尤、陈茂击之。王寻等领命，即日起程，至昆阳下寨。光武闻知，领兵迎敌，出城对阵。严尤出马，大骂“妖人刘秀，何不早降！”岑彭跃马迎敌，交战十余合，尤败走。 \\n 王阵巨无霸看见，急将聚兽牌敲动，虎、豹、犀、象一齐助阵。 \\n 光武大惊，急收军入城。王寻令军士将城围了。 \\n 光武会集诸将议曰：“若此久困于城，何时得解？”邓禹曰：“主公可引姚期、马武、杜貌、岑彭四员勇将，二百雄兵，往江夏刘嘉、刘隆处求救借兵。此二人亦系汉室宗支，因王莽篡国，号为铜马贼。主公若到，彼必相扶，共复仇恨。若求得数万兵来，昆阳可解矣。”光武曰：难出此围。”禹曰：“臣有一计，使主公安然可出。”光武曰：“敢问何计？”禹曰：“臣领众军开西门劫寨，主公往南门出走，使彼不疑。”光武依其言，令军卒各披盔甲上马。 \\n 至夜三更，引四将领二百军，从南门而出。邓禹引李通、坚谭、郅恽、傅俊等，领军五百，大开西门，虚劫王寻之寨。 \\n 门外金鼓喧天，喊声震地，惊起王兵，悉奔西门搦战。四将保出光武而去。邓禹等杀至天明，王兵大败，急令鸣金收军，入城紧守。 \\n 却说光武出城，约行二十余里，忽听山后鼓角喧天，军兵涌出。遥望当头一将，身披皂袍锁子甲，首顶雉尾白银盔，手提昆吾宝剑，坐下抱月乌锥。姚期四将各执枪刀，排列阵势，立等拒敌。其将飞奔至近，望光武慌忙下马，拜伏于地。光武视之，乃老将卓茂也。携起问之：“汝何至此？”茂曰：“臣于小长安闻主公昆阳受困，径出江夏求兵接应，主公何幸得遇于此！”光武大喜，再问“长安更始若何”？茂曰：“更始皇帝被八名贼臣百般欺侮，万计相戕，行不仁之事，祸乱朝廷。”光武听罢，目盼长安，顿然泪下而叹曰：“莫非刘朝不合兴创，故使贼臣操柄，颠乱朝纲！”马武劝曰：“主公于途中少怀忧闷，且奔前行。”卓茂曰：“主公今将何往？”光武忍泪而言曰：“往江夏求借救兵，以解昆阳之厄。”卓茂遂与同往。 \\n 行至其城下马，令人报知。刘嘉、刘隆等慌忙出迎，接入衙内。施礼各叙宗祖之情，乃光武之侄也。二人顿首再拜，光武携起，依序而坐。二人谓曰：“敢问皇叔，此来必有奇干？”光武曰：“为贼臣王莽侵谋汉室，剪灭刘氏宗支，秀起三军于白水，立圣公于宛城，欲恢先朝之业，以复平帝之仇。奈王莽势大，难以拒敌，故此昆阳败困，不能脱释，特于侄处求借雄兵数万，以济燃眉之急。倘破王莽，复成基业，公等皆不失乎王爵之位，而慰祖宗地下之望！侄意若何？”刘嘉曰：“侄有数万之军，未曾操练，恐难为用！待侄明日亲自教演，即与皇叔应用。” \\n 至次日天晚，点集众兵，正于场上练习，有首将宋礼出曰：“大王不可轻动军兵，自家尚恐力有不胜，奚暇为他人救援？ \\n 去若获胜，彼得成功创业。倘有一失，岂不自伤害哉！”言罢，只见闪出一将，大喝一声而骂曰：“匹夫小卒，安敢违慢重情？”遂拔剑一砍，头落于地。光武大惊，视之，乃刘隆也。唬得诸将俱不敢言。有诗为证： \\n 衮衮青云塞要津，已闻圣主用贤臣。 \\n 奸邪不识英雄汉，故向军前自殒身。 \\n  \\n   \\n  "}
{"章节": "第二十六回 列宿纷临助圣君 拖肠屡战心无惧", "正文": "  \\n 第二十六回　列宿纷临助圣君　拖肠屡战心无惧 \\n 　 \\n 却说刘隆斩却宋礼，奋怒腾腾，就欲起兵前往。忽听城外炮响一声，军如虎奔，俱顶重盔坚甲，执短戟长枪。当头一将，面红须黑，膀阔腰长，身披红锦袍，腰系丝鸾带，手执降魔杵，坐下燕色马，涌身若箭，举步如飞。光武觑着，甚有惊惧之心。 \\n 岑彭急扯昆吾剑，马武忙执青铜刀，姚期搭上雕翎箭，杜貌持起搠神枪，列于教场，待临阵敌。其将至近，望光武忙奔下马，拜伏于阶。光武携起问曰：“将军何姓？”答曰：“小将纪敞，是日起军，听闻主公昆阳战败，特引部军五百，接助除奸。不意幸逢于此！”光武大喜，遂令同往。是日起军，刘嘉守江夏，刘隆引五百人马与光武等即行。 \\n 前奔数日，奈粮草缺乏，光武令人往街粜买。忽人报曰：“此处粮食都被两员大将收贮村西山下，屯营立寨，买马招军，将军可往彼处求买。”光武遂领众军齐往。至其寨门，见两员大将正于教场练习，一人身披红锦袍，金锁甲，头顶白银盔，玉凤缨，手提丈八矛，坐下胭脂赤马。一人身披白罗袍，白银甲，头顶金练盔，缨雉尾，使着方天戟，坐下银鬃马。骑兵步卒，个个精强。光武熟视，心中暗喜，思“再得此二将，可解贼兵。”有人报知，二将急出问曰：“何方将士？到此甚干？”马武答曰：“非敢擅踏将军之所，奈汉皇刘主战败昆阳，回江夏借兵，于此缺乏粮食，敢告将军回买多少，以济急用。” \\n 答曰：“莫非汉刘室文叔乎？”光武出应之曰：“然也。”二人听罢，急慌忙下马，拜伏于地。光武下马携起，问曰：“二位将军姓甚名谁？”答曰：“臣乃贾复、臧宫是也。闻主公昆阳受困，臣于此处招军买马，积草屯粮，暂驻于此，专候主公，共扶汉室。不意幸遇于此！”遂相与请入寨中，各叙仰慕之情，大设宴会。有诗为证： \\n 铁衣数载枕寒戈，今日筵间暂乐歌。 \\n 圣代中兴赖公等，洗兵须为挽天河。 \\n 是日贾复等拔寨起军，同光武至昆阳城南睢水下寨。光武曰：“谁人敢往城内下书报知邓禹？”贾复出曰：“小将愿往。”光武遂将文书付与贾复。复接之藏于箭袋，上马飞行，杀至城下，叫上开门。邓禹登城问曰：“汝何将士？”复曰：“吾乃光武部下降将贾复是也。”禹曰：“有书来否？”复曰：“有。”遂开袋取，则不见矣！乃叫曰：“因阵中冲杀，不觉错射去矣！”邓曰：“既无文约，则难奉命。”复思无奈，勒马再回。杀至阵中，围军把卒，若浪冲波，两开奔散。复冲出阵，至寨见光武，言讫前事。光武又将文约讨与复，复遂藏于怀，上马复出，冲入其阵。 \\n 不觉王林藏于军中，暗算一枪，刺中左胁。贾复力战不知疼痛。杀至城下，叫城上接书。遂兜弓带箭射人城去。邓禹即令开门接入。见复被伤而言曰：“公露肠矣！”复垂头视之，果出。颜色不异。禹急令人托入，亲以束帛裹扎。复曰：“军师急付文约与吾回报。”禹曰：“将军带此重伤，姑安养病，待吾别差人去。”复曰：“无妨，还欲斩除此贼，以显阵上之名。”禹见其坚执不从，遂将回书付复。复即飞身上马，邓禹登城擂鼓助壮其威。复杀入阵，又遇王林挡祝二人交马，战不数合，被贾复一枪刺于马下。众军各逃散奔。复遂冲出其围。 \\n 至寨见光武，且告前事。 \\n 光武视之，大惊，顿觉双眼泪下，扶入寨中，仰天祝曰：“刘秀举兵复业，得此相助，今被贼子所侵，带伤回寨，若果合诛王莽，以从众望，愿教此将军早得安康！”祝罢，解下裹帛，以手徐徐按入，用药敷伤，谓复曰：“将军为吾解急，罹此大灾，倘若太平之后，或我男汝女，我女汝男，誓结为亲。”言罢，扶归养疾。此名曰：拖肠大战。有诗为证：忆昔昆阳大战时，拖肠斩将世间希刘君誓结为亲约，永与山河壮帝居。 \\n  \\n   \\n  "}
{"章节": "第二十七回 斩首堆横气愈雄 佞贼空谋囚汉将", "正文": "  \\n 第二十七回　斩首堆横气愈雄　佞贼空谋囚汉将 \\n 　 \\n 次日，光武引军至昆阳入城。王邑、巨无霸领兵拦住，光武曰：“小寇还不退兵，尚敢搦战！今日阵前立斩汝等。”王邑大怒，曰：“白水反寇，敢言大话！”纵马提刀，直取汉将。 \\n 岑彭、马武、杜貌、姚期、刘垄臧宫、纪敞等冲入其阵。巨无霸、王邑、廉丹、吕傲、李忠众将一齐对厮，金鼓喧天，喊声震地。城中邓禹放出雄兵一千，猛将二十，一齐外攻内掠，王军大败。杀得尸横山积，血涨河流。巨无霸急将聚兽牌鼓动，虎、豹、犀、象一齐助阵。光武急领众将杀开血路而走。正得通州军卒运粮送至，一齐拥出城去。惟岑彭追杀王邑，赶出阵去。约行五里之遥，见严尤于山下路侧，丢下王邑，且捉严尤。 \\n 跃马追近，不觉地有陷坑，连人带马堕入其内，此名陷虎之计也。有诗为证： \\n 将军勇略震天才，路海奔鲸跃浪开。 \\n 未识奸谋暗垂饵，一钩吞上钓鱼台。 \\n 那严尤既陷岑彭，令大将以钩拖出，绑缚押至王元帅寨中。 \\n 王寻大喜，谓彭曰：“我王新室未有负汝，何故反主降刘？今命遭于吾手。”岑彭骂曰：“群豚竖子，诡计陷吾，何足为羡？”王寻令将陷入囚车，着末将李忠点兵三十，押送长安见帝亲斩。 \\n 李忠领军星夜押出，行经数日，到一高山。忽听炮响一声，坡后千军闪出，当头一将金盔银甲，玉带绛袍，手提大杆刀，身跨红鬃马，黄旗上书着“敕赐反国汉将苏成”。大喝一声，拦住去路。李忠出马告曰：“元帅王寻，着吾长安连取粮草，大王休得阻挡。”苏成曰：“汝乃王莽之军？”忠曰：“然也。”苏成听是王军，提刀赶杀。二马相交，战不两合，李忠败走。 \\n 苏成不赶，夺其囚车，往山而去。至寨视之，乃岑彭也。遂解其缚，扶出谓曰：“不想故人遭于贼子之手，非吾于此，难脱其难。”彭曰：“多感大恩救援，虽结草衔环以相报也．！” \\n 有诗为证： \\n 岑彭追战堕王兵，苏将途逢救故人。 \\n 敛卒伤民无止息，皇图并立日同明。 \\n  \\n   \\n  "}
{"章节": "第二十八回 英雄势逼反王军 争名夺利空呈表", "正文": "  \\n 第二十八回　英雄势逼反王军　争名夺利空呈表 \\n 　 \\n 却说李忠引残军奔走长安，入朝见帝奏曰：“小臣陷住岑彭，押至半途，被敕赐反将苏成夺去，杀害军兵，臣不能抵敌，故此败还。乞我王姑宥！”王莽闻奏大怒，曰：“能捉不能押，则有怠慢之心，以欺皇上！”喝令擒下处斩。窦融急出奏曰：“苏成世之勇将，小可难敌。用人之际，不可损坏军将，乞陛下仁有！”帝准奏，遂赦其罪。再令押军二十万，搬运粮草，送往寨门。李忠谢恩出朝，即起军粮回寨。 \\n 行经数日，至颍川山口。遥望一队军马飞奔赶来，唬杀李忠，惶惶无措。至近视之，乃岑彭领军截路。李忠欲接战，岑彭叫曰：“吾助王莽之时，汉起白水，其势力极小，吾与累战长安，终不能胜彼之敌。今汉虽受困昆阳，比于白水之战力增万倍。将军难与天违，莫若弃王归汉，以全一世之名。若不愿从，吾必夺粮。将军若空回营去，王寻为将不明，兼此二理所厌，必见处斩。岂不功名两失，而身受辱哉？愿将军思之。” \\n 李忠听罢，低首无言，喟然叹曰：“非吾不能全忠，实难与天意相违！”遂下马施礼，将二十万粮草并众军马，悉顺归汉。 \\n 岑彭遂与苏成引李忠军马，护送人城。光武迎接，大喜，谓彭曰：“因祸而反福也！”后有诗赞曰： \\n 赤心耿耿贯长虹，百战昆阳第一功。 \\n 夺辂反军归凯日，扬鞭策马气豪雄。 \\n 却说王寻于寨中听知李忠降汉，急写表文，令吕傲赍报朝廷。吕傲上马行经数日，至长安入朝。近臣奏知王莽，言元帅王寻令人上表。王莽宣至，吕傲呈上表曰：臣领陛下敕旨，取拔昆阳，克志励精，心怀惕惕。日伏兵于西城，夜整军于北塞。晨昏击战，旦夕操戈。杀将士于疆场，尸横山积；斩军兵于塞野，血涨河流。蔽日愁天，昏云黑地。 \\n 因此数月之余未能攻破。臣等非不坚志，奈汉兵骁勇，势力难驱。前者捉获岑彭，令末将李忠解送陛下亲馘。不意途逢贼子，抢夺囚车，以致功劳埋没，名誉掩藏。又闻陛下着解军粮济臣之急，亦被反将岑彭驱服李忠降汉，粮车草辂，俱夺入城，使臣等众军束手无措。今刘秀兵多食广，日益威名。臣不辞万罪，敢渎天颜，愿陛下再发大兵，协同攻击，则妖人可破于旦夕矣！ \\n 臣王寻诚惶诚恐，稽首顿首百拜。谨表上闻。 \\n 帝览表大惊，谓诸近臣曰：“若此之失，如之奈何？”吕傲奏曰：“塞军劳苦，累战数月，俱未蒙赏。粮草又被汉军夺去，众皆失望，恐一朝心变，难以服之！乞我主参详。”帝闻奏，传旨，令：“吕傲押送老牛膳羊往寨赏军，再起大军二万，同往助击”。吕傲谢恩出朝，即点大兵押送老牛十万，膳羊十万。前行至昆阳山中，一阵大风，其羊皆化为石。众皆大惊。 \\n 再至西山过河，老牛皆投入水。众将束手无言，空回营塞而去。 \\n 有诗为证： \\n 国衰妖孽至，势败祸相缠。 \\n 羊化为江石，牛奔入渚渊。 \\n  \\n   \\n  "}
{"章节": "第二十九回 创业兴王遍事贤 明贤一举妖人破", "正文": "  \\n 第二十九回　创业兴王遍事贤　明贤一举妖人破 \\n 　 \\n 却说光武与众将议曰：“王兵虽弱，不禁大敌，有此妖人怪助，何日可解重围？”冯异曰：“主公勿虑，臣举一人，可除妖害。”光武曰：“公举何人？”异曰：“旧日汉臣马忠之子马援，字文渊，现为陈州太守。能使硬铁飞锸，远过百步。若得此人至日，纵使妖牌聚兽，其锸能破，牌碎妖亡，则昆阳不战而解矣！”光武同冯异上马，往陈州而去。 \\n 却说马援正于厅堂理事，手下禀曰：“府外有一先生，来谒太守，未敢擅入。”马援出迎，乃师父严子陵也。接入后堂，施礼坐毕，问曰：“师父此来何意？”子陵曰：“大汉文叔，昆阳受困，不能解脱，君肯救助，王军必败。且文叔宽仁智士，若兴汉室之后，决以重酬，君意何如？”援曰：“吾父原任汉臣，既师父亲至，愿往相扶。”正话之间，一阵风过，见有红光贯日，子陵乃袖占一课，谓援曰：“今日午后，文叔必至也。”马援听说，即安排位次，与子陵双骑出迎西门而去。 \\n 却说光武约行十数里之地，遥望一簇人马摆道而来。至近视之，乃故人子陵也，忙跳下马施礼。马援伏于光武之前。光武问曰：“此何官长？”子陵曰：“吾弟子马援也。”光武听罢，忙近抱起，谓曰：“久仰将军，未能一会。”援曰：“未获远迎，乞我主宥罪！”光武谓子陵曰：“秀经数年，不能成就汉业，奈何治之？”子陵曰：“搏虎先投其食，钓鱼先投其饵，君若不有昆阳，王军百万难破敌之。今幸困守于城，尽引其兵攻袭，破之大势已去，彼何能为取长安，正易于反掌耳，岂足忧哉！”言讫，遂邀入城。马援急令设宴，筵会三日，马援点军三千，同光武等行至昆阳，入城而去。有诗为证： \\n 末入飞熊兆幕帷，已求贤士拯时危。 \\n 虽无灭楚三英杰，也有陈平六出奇。 \\n 那光武于昆阳城聚集大军十万，号为二十万之多，问子陵曰：“师父可施何计，破此危急？”子陵曰：“王寻兵按西门，可令吴汉、岑彭、臧宫引军一万，往北从西，劫王邑之寨，使此二将不能出战。令贾复、姚期领军三千，望西山下埋伏。令马援领军三千，与巨无霸搦战，诈败引至西山，举旗为号，四下伏兵并起，一齐掩杀。主公与马武、傅竣卓茂引军六万，乘势后袭，则无霸可擒矣。”光武大喜，曰：“师父雄才，犹高吕望！”即令众将各领大军埋伏去讫。 \\n 却说王寻令无霸领军百万为前队，王邑、严尤领军五十万为中队，王寻领军二十万为末队。至城下，叫汉军出阵。马援出马，身披青龙水银甲，头顶雉缨百宝盔，手提丈八枪，坐下青鬃马，立于阵前，骂曰：“妖邪贼子！三合捉汝，显我英雄！”无霸曰：“无名贼子，敢来对阵！”援曰：“吾汉朝历代功臣，陈州太守马援将军是也。”无霸令廉丹出马，二人交不两合，廉丹败走。无霸奋怒，抡刀直取，二人交战十合，马援诈败，无霸迫近，又战三合，马援败走，引至西山下。旌旗展处，坡后伏兵并起，金鼓齐鸣，喊声叫杀。姚期、贾复二人西边夹攻，无霸困于垓心，不能冲出。姚期叫曰：“怪颜妖贼，早下受降，免遭擒斩！”无霸大怒，横刀再战。姚期、贾复、马援三人夹攻，无霸抵敌不住，拿起聚兽牌，正欲敲动，被马援略起飞锸，大喝一声，锸中牌响，碎作飞散。姚期急扯弓望无霸脑后一箭，化作狼烟而起。黑云内，昏蒙不见。有诗为证： \\n 万甲藏胸壮气昂，马前一跃破天荒。 \\n 飞锸略起狼烟散，害国妖人聚兽亡。 \\n 又言巨霸诗曰： \\n 力赛英雄项楚王，可怜一命丧昆阳。 \\n 纵教聚兽能驱虎，岂敌垓前大会场！ \\n  \\n   \\n  "}
{"章节": "第三十回 勇将齐迎敌寇亡 敌破也知居士好", "正文": "  \\n 第三十回　勇将齐迎敌寇亡　敌破也知居士好 \\n 　 \\n 却说王寻、王邑见杀巨无霸，急退兵回寨。姚期、贾复、马援促兵追赶，撞阵冲杀。岑彭、臧宫、吴汉、杜貌、纪敞、刘隆等伏兵四起，擒捉王寻。 \\n 光武见胜，急引傅竣马武、卓茂大军六万，合并击杀。 \\n 城中鼓噪而出，内外合攻，喊呼战杀，声动天地。王军大溃，走者自相践踏，伏尸百里。 \\n 时雷声大作，屋瓦皆飞，雨倾如注，水涨河漫。山中虎豹，足战心惊。天为助雨，水为不流，士卒赴溺死者数万之余。惟王邑、严尤轻骑，乘死人渡水逃去。光武等尽获其军实辎重，盔甲珍宝，不胜其数。后人有诗曰： \\n 蔼蔼征云蔽日光，天愁地位鬼神藏。 \\n 血流河涨尸山积，尤胜垓前困楚王。 \\n 却说严子陵解脱昆阳之难，私奔出城，潜入山中，隐名避世。 \\n  \\n   \\n  "}
{"章节": "第三十一回 成功犹有故人思 智士宏谋终大器", "正文": "  \\n 第三十一回　成功犹有故人思　智士宏谋终大器 \\n 　 \\n 却说光武收军入城，设宴会将，赏劳诸军。惟不见子陵，甚怀忧切。邓禹曰：“主公少虑，子陵素爱隐乐，不求闻达。今为主公解除急难，喜不自胜，必归山避世去也，可暂舍之。”光武从劝，遂写表文，令人申奏更始。表曰：昔高皇创业，徒步布衣，仗三尺剑而安天下，则有张良、萧何、韩信三杰之谋，而楚竞不能与之争也。不意吕后专权，操机设变，斩忠臣而戕骨肉，则天下几平息矣！幸文帝颇闻善政，继续江山。传至平卑，贼臣握柄，夺其位而弑其身；殒其名而灭其姓。盖为昏蒙弱甚，不能制理奸谋，使祖宗万载洪基，一旦堕于莽贼！天下纷纷，生民涂炭，秀幸存于白水起集义兵，效文王聘姜渭水，窃高祖拜将郊坛，略服南阳，少安兵甲，遂立陛下为君，以嗣先王之业。庶不失乎天下之望，而有利于社稷之福！今尚寇害未除，安危难一，愿陛下亦宜励精图治，刻志于朝，纳直去奸，参谋决略，务致太平，则臣等之万幸矣。 \\n 谅陛下圣德仁威，不劳臣虑。今秀昆阳击拔，旦夕操戈，久困寇攘之围，不能施征服释。城粮磐尽，兵卒饥亡，感上天垂恤孤穷，幸济危途之急，顿使阳回幽谷，枯木生梯！略集众兵，锐精日益。破无霸于西山，斩王寻于北野，雷风大作，雨注成河。赶王邑、严尤轻骑渡走；驱廉丹、吕傲溺水淹亡。唬虎豹于山崖，伏尸骸于坡上。声震天阙，威鸣地府。秀苟全一胜，略获娱情，毕陛下仁恩所被，而致臣等之幸也！臣秀诚惶诚恐，顿首，稽首，百拜，谨奉表上闻。 \\n 更始览表大喜，欲飞诏加封刘秀功劳。时八名贼臣朱鲔等，见秀表奏大获胜功，乃私相计议曰：“今刘秀兄弟掌握兵权，威名日甚，恐圣上宠他之能，厌吾之保莫若嘱帝除之，使吾等得为重用。”众皆然之。遂私入后殿见帝，阴谗其事。 \\n 更始听罢，沉吟不敢形发。部将刘稷闻之，立起怒曰：“更始何不仁也！伯升兄弟为此东征西讨，北伐南攻，受尽百千汗马之劳，图成大事。又推义让之心，推居帝位。今汝安平宴享，彼甘士卒之身，而反言欲害之，是何理耶！”更始闻言，即宣刘稷至殿，喝令擒下斩首，不容再说。 \\n 刘縯急上奏曰：“陛下且止，今王莽未除，不可先坏己将，恐众士异心，难同举略。乞陛下仁有！”朱鲔在傍谮曰：“陛下斩者尤当，今刘縯兵威势大，与稷同谋，欲夺陛下之权。就彼兄弟之职，陛下可将二人除之，以绝身边之患。”更始准奏，令将縯、稷一同斩首。武士得令，推下金阶。刘縯仰天叹曰：“令吾大事已成，恨未能扫除内贼，以清国政，则虽死而无憾矣！”言罢，引颈受刃。有诗为证： \\n 威名凛凛震华夷，四海来苏望义旗。 \\n 一旦命罹奸佞手，忍声抛恨殒丹墀。 \\n 却说光武于昆阳闻知兄縯被贼臣朱鲔谮杀，顿使魂飞气绝，闷倒于地。众将急救，多时方醒。放声大哭曰：“吾兄扬威四海，声震京华，不意被贼子所害，失我群行！”众将闻悲，俱各掩泣。 \\n 是日，光武思兄被害，坐卧不安，即起军驰诣宛城，安服更始。诸州官属悉出接迎。秀端容厉色，不容交接私语，众皆畏服。及至朝见，更始和颜悦色，低声相应，未尝以取伐昆阳之功为念，亦未以兄之见害为怀。孝服不思，丧哀不举，饮食坐笑如常。惟枕席之上则有涕泣而已。更始见其宽宏如此，大惭而愧之，遂拜秀为破虏大将军，封武信侯。仁主之心于此可见。 \\n  \\n   \\n  "}
{"章节": "第三十二回 小人狭隘岂成材 闻风竞献归仁里", "正文": "  \\n 第三十二回　小人狭隘岂成材　闻风竞献归仁里 \\n 　 \\n 却说王邑、严尤走至长安。入朝见帝，泣而言曰：“臣该万死！围守昆阳，被严子陵设计，引马援数将，能使飞锸，打破聚兽牌，杀死先锋无霸。却斩元帅王寻，不觉风雷迅作，雨下成河，将卒军兵悉遭淹溺，惟臣等乘死人渡水，幸得残生，乞陛下将何御治？”王莽闻说，心惊胆战，无计可施，乃长叹曰：“吾起大军百万，拟立成功，岂料败于妖人之手！而致有今日之忧哉！”顿足捶胸，吁嗟不已。 \\n 退朝闷坐，若醉若痴，终日不能饮食，但以鱼鳆酒啖而已。 \\n 玩读兵书，亦无情意。倦困昏庸，凭几伏寐，不复安于枕席，而时有惕之惶惧。有诗为证：默默无言欲断魂，捶胸跌足懒倾樽。 \\n 当时若不回头早，今日应知有此颦。 \\n 那光武起军攻拔长安，以邓禹为元帅，岑彭、姚期为先锋，马武、杜貌为左右使。是日，统领大军十万，战将百员，炮响一声，齐跃上马出城。旌旗蔽日，尘土遮天。约行数里，忽前一队军兵，飞跃走近，当头二将望光武，忙奔下马，伏呼万岁。 \\n 光武曰：“汝等何方将士？”答曰：“臣乃成纪隗、嚣周宗是也。闻主公举兵灭寇，小臣二将先破陇西、武都二郡，带领军士十万，特来迎接，乞主公纳用。”光武大喜，遂封二将为左右引驾师。二人谢恩，上马前行。 \\n 却说茂陵公孙述闻汉兵临聚大军于成都，自称辅汉将军兼益州牧，前来迎秀。至武关，欲攻关。三辅将邓晔、于匡二人知汉兵至，急开关门迎入。于是诸州郡县，不征自降，各称汉将。应接献贡粮者，难悉其数。 \\n 至潼关，未闻献接。邓禹即写下战书，令将射入关上。书曰：禹闻秦朝失政，贼子当权，盖以斯、高二佐之奸而致。扶苏非命之死，是天之所以速秦之灭也。今奸臣王莽，弑戳平皇，夺帝位自尊。苛法复兴，天下仓生失望，士卒罹灾，以致旱涝不均，贼荒竟起。今吾主刘秀，圣智明君，德泽高沾于四海，仁风远播于群芳。略集义兵，起兵白水，欲为先王雪恨。黎庶清忧，感天神之佑助，赖将士之匡扶，掠郡攻城，望风仆偃。 \\n 杀苏雄于泚水，斩王将于昆阳。诸县官军，悉称汉应。今武关已下，潼关岂能存？如书到日，早省开降，莫待火急燃眉，悔思晚矣！大汉元帅邓禹谨书。 \\n 把关首将接书，读罢，三思而叹曰：“非吾不能全忠，乃天意也，人岂违哉！”遂令军卒开门，亲出关外迎接。望光武伏于马前，告曰：“小将接迟，恕臣万死！乞主公恩宥。”光武大喜，问曰：“汝何姓名？”答曰：“小将祭遵是也。”言罢，请入关中，安下军马。有诗为证： \\n 皂盖朱幡拥翠貂，风威肃草动山遥 \\n 天河未挽兵先洗，城郭咸归将已饶。 \\n  \\n   \\n  "}
{"章节": "第三十三回 雪耻争迎扫奸贼 操谋蔽主心过望", "正文": "  \\n 第三十三回　雪耻争迎扫奸贼　操谋蔽主心过望 \\n 　 \\n 却说王莽设朝，会众文武，正议败兵之事。忽大使奏曰：“我主事急！祭遵把守潼关献降，纳秀兵马，都入关下寨，乞陛下早发兵御，莫待临城难与攻掠。”王莽闻奏大惊，急令苏献为元帅，邳彤为先锋，尽起御林大军二十万，名将数十员，御驾亲征出城。至长乐坡屯驻。 \\n 却说光武知王莽兵至，急引大军出坡对阵。王莽出马谓光武曰：“秦传汉，汉传王，天数然也，非吾霸夺。子若肯罢战休兵，即指潼关为界，东属刘氏，西属王朝，立马两国，何不可乎？”光武曰：“若欲和兵两国，除有平帝子婴并刘氏三千余口活却还我，即时罢战。”马武出曰：“王莽反贼！记得教场比试，嗔嫌丑汉马武将军否？”王莽怒而叫曰：“谁拿丑汉？”邳彤应声而出，手提方天戟，坐下雪蹄马，立于阵前，大叫言曰：“汝纵有拔山之力，过天之势，今日定欲拿汝，以复王寻之仇！”马武大喜，纵马提刀，直取邳彤。二人交锋，激战五十余合，不分胜负。王莽军中急令王瞻、李顺、孙通、高密、李建、李颜宗、王卿、王焕、王武一齐助战。九将听旨，飞奔入阵。 \\n 光武见王军助阵，亦令姚期、陈竣刘垄傅竣朱祐、冯异、岑彭、祭遵、景丹、王常等一齐混战。王军大败，岑彭活捉苏献。王莽拨回马走，光武引兵追赶。王莽入城，令卒闭紧，光武众将一齐围上。 \\n 九月戊申，城内窦融献开宣平西门，迎接汉兵。光武传令：“不许伤害百姓。如违者即斩”。众将肃然而进，毫无干犯。 \\n 邳彤知军入城，急令东宫王禹开东门走讫。光武引众军放火烧着午门及未央宫，搜王莽家属，皇亲国戚尽皆诛戮，惟不见王莽。光武传令晓谕百姓：“如有隐藏王莽，九族皆诛。有拿获送献者，千金赏赐，许令诸人入宫搜捉”。时有客人姓吴，被王莽罚钱赏军，不能还家。听得谕旨许人民共搜，即提菜刀一把，寻入东宫而去。 \\n 却说王莽见火连内禁，急至宣室，旋席随斗而坐，乃叹曰：“天生德于予，桓魋其如予何！今汉兵以火焚宫，吾避于此，岂奈我哉？”庚戍旦，复于渐台之上，闭阁而坐。至申时，吴公搜入宫内，寻见有高台二所，殿阁深宫，四围水绕，乃曰：“王莽必在此台之上。”放下吊桥而过，至上阁内殿，见着黄袍玉带，以脚排开莽门，进前拿住王莽，谓曰：“贼子今遭吾手。”王莽告曰：“吾将锦包袱赐汝，内有宝物，乞留残命！”吴公接着锦包袱，又扯下台。 \\n 忽太尉李清走至，将吴公打倒，拿下王莽，出见光武请赏。 \\n 光武大喜，正欲赏清，吴公走至，告曰：“小人拿住王莽，被彼抢来，乞主公详察。”光武曰：“汝有何证？”吴公曰：“小人有。”吴公遂将锦包袱献上。光武解开视之，乃国朝玉樱。邓禹曰：“今日江山还归吾主！”光武大笑，遂赏吴公万钱，吴公叩首拜谢而出，乃曰：“为此贼久淹于是，使吾抛妻数载，弃母多年，今日才偿旧恨，得转家乡！”言讫，遂回而去。 \\n 却说光武，是日与众将士登于渐台殿上，书曰“十二帝王之灵”，摆列香烛于席，祭雪仇恨。将王莽、苏献推跪神位之前，听宣祭奠。令敕文官高声朗读，其祭文曰：汉室山河，二百余年。平皇势弱，贼子当权。弑君杀父，抗敕违宣。秀恢天下，聘士求贤。奸臣捉至，细割刀千。一酬君恨，二雪父冤。香花祭毕，圣祖升天。 \\n 祭毕，将苏献斩首，莽凌迟细割，分散其尸。争相杀者数十人，以莽首悬于城下。百姓观者，或掷之于地，或切食其舌，人人共恶而诛之。后言王莽诗曰： \\n 百计徒劳苦战疆，江山依旧属刘皇。 \\n 粉身碎骨诚堪恨！击首抛骸亦可伤。 \\n 斗酒何能称奠祭，荒碑谁为泣铭堂。 \\n 当时解省回头早，免使龙泉剑下亡。 \\n 那光武大设筵会，宴贺功臣。众将饮于席上，唧唧哝哝，欲立光武为帝。光武知其意，仗剑出席而言曰：“汝等众人，再有交头接耳，胡乱言者，即斩。”吓得众将无一敢言。更始坐于长安，众臣朝拜礼毕，加封秀为大司马，着行司隶校尉，于前殿整修宫府，与秀等诸将议事于内。朝罢，各散。 \\n 时八贼朱鲔等议曰：“今刘秀破却王莽，国家重柄都在其手，兼其部下诸将不离左右，我等将何奈之？”胡殷曰：“我有一计，可害其命。”鲔曰：“汝有何计？”殷曰：“来朝奏帝，令刘秀部下诸将，封出各郡为官，使刘秀身无一措，不能成立大事，然后慢而图之，何难之有！此乃张良左迁诸侯之法也。”朱鲔听言，大喜。 \\n 次日，入朝见帝，奏曰：“今刘秀破除王莽，皆其部将之力，建此大功，陛下若不封出为官，恐惹众臣之怨，乞陛下圣鉴。”更始准奏，敕令尚书省检功加职，擢出各处为官。是日传旨，令其众将各封外郡职守，不得久停于府。各谢恩毕，邓禹曰：“此又贼臣之计，欲害主公，故散吾众将，彼得行事。”光武曰：“纵乃贼臣之计，不可违逆圣旨。”众将忍声听命，各登任所。光武送至灞陵桥，泪下分手，自叹回府而去。邓禹谓众将曰：“汝等须从旨命，暂散为官，务宜精探消息，匡救主公。不枉汝等英雄之志，中于贼子之谋！”言罢，各赴任去。 \\n 却说胡殷见散刘秀之将，乃大喜，谓众曰：“果中吾之计也！”众答曰：“虽然散其众将，奈刘秀帝之宠臣，何能杀害？”朱鲔曰：“吾有一计，使刘秀自杀。”众问曰：“汝何计也？”鲔曰：“见今诸州盗贼竞生，劫财杀命，可奏上更始，着其巡按河北。但与三五百人跟往，刘秀若到，贼必杀之而劫其财，岂不自送命乎？”张昂曰：“刘秀仁扬天下，德播万方，人皆瞻仰而服，岂有害彼之心？若果欲行，可令一人假装刘秀，先往河北诸州，拷刑官吏，勒骗军民，使刘秀到日，人皆共恶而诛之，方能害也。”众将大喜，遂依其计而行。 \\n 惟胡殷貌类刘秀，即日私离京地，假扮巡行。经州过县，俱要羊酒接迎，拷逼官民，勒财捎物。有陈词告状者，不令近见。凡出街市百姓观者，俱要低首，两旁不许抬视。牌至怀州，报知太守张国期，言：“司马刘秀，各处查刷官吏，拷逼军民，有钱者得活，无钱者受灾，太守亦要预备，免遭刑戮”。国期听罢而言曰：“人道刘秀德量齐天，今行此不仁不义之事，乃得一虚名耳！”言未讫，人报刘秀已至。国期大怒。急引壮军五百，各披盔甲，上马前迎。行经数里，到一山坡，遥望刘秀摆道而来。国期接上，仍依法礼而行，看其动静果否。刘秀曰：“汝何不备羊酒远迎，故此迟来？即有慢上之心！”喝令重打。 \\n 国期见果有如是，大叫：“众军下手。”言罢，一齐拥出，四围掩杀，吓得胡殷勒马急回军走。国期催赶追上数里未及，即罢兵回府。 \\n 胡殷走至长安，见众人，具说前事，各皆大喜。谓曰：“刘秀此回，必遭吾计。”遂入朝见帝，奏曰：“今河北州郡，盗贼群生，黎民遭害。陛下可令大司马刘秀，巡抚州县百姓，庶保天下太平，我主安居帝位。”更始准奏。即传旨赍敕。令司马刘秀领军五百，亲往河北巡抚，待按完复命。 \\n 时朱鲔八贼急先令人报知洛阳太守，言：“光武不仁，可用机暗杀，以贵酬功。”是日，光武领敕上马离朝，径往河北进发。众军前呼后拥，地震山惊。行近洛阳地方，令人赍牌报知太守，已临城下。董期忙奔出接。迎至馆驿，设席宴待。 \\n 至日天晚，董期唤出一人，名焦休雄，谓曰：“今上司文书，言光武不仁，令吾暗害其命，汝若能干是事，赏银十锭。后报朝廷，再加官职。”休雄曰：“太守严命，小人即行。” \\n 遂藏短剑于身，径人驿去。故言排席为由，潜于窗子之下。夜静二更，见光武秉烛独坐，玩观《刺客荆轲之传》，喟然叹曰：“刺客好无决断，误汝性命！”休雄听罢，胆战心惊，不知书内有此说话，只疑道破，慌忙伏于其前，告曰：“不干小人之事，乃太守董期，接奉上司文书，言爷爷不仁，故使小人为刺，暗害爷爷，乞留残命！”光武曰：“前番来者非吾，乃贼臣胡殷假扮出巡，故使天下官民怨归于我。”休雄曰：“若爷爷肯恕小人之罪，小人先往各州郡县，备说情由，使不枉负爷爷之德。”光武曰：“此乃贼臣之计，非汝之罪也。但下次休行是事。”休雄叩首谢恩，急奔诸州报说情由。 \\n 次日牌到怀州，张国期太守急整兵马，自领僚属官吏，出城远迎。光武问曰：“汝等何处官吏？”答曰：“怀州太守张国期，带领本府官吏人马，迎接主公。”光武曰：“怀州至此，路途甚远，汝何是远迎耶？”国期曰：“昨日焦休雄报说前日案临，非主公亲体，乃贼臣胡殷假装计害。今主公亲临，小尹故速远迓，乞大恩宥罪！”光武大喜，遂令前行至城人府。国期亲整察院，请入安坐，大设席宴。有诗为证： \\n 屏开丹孔雀，褥隐绣鸳鸯。 \\n 玉盏斟琼液，金炉爇宝香。 \\n  \\n   \\n  "}
{"章节": "第三十四回 杖策追君意远图。愚拜王郎欺正叶", "正文": "  \\n 第三十四回　杖策追君意远图。愚拜王郎欺正叶 \\n 　 \\n 光武正宴间，忽人报说“祸事已到，请太守将何御拒？” \\n 国期闻说，慌忙无措，问曰：“何处军兵？”答曰：“碗子城混天大王，今兵马都已入城，请太守急作区处。”唬得光武等各个惊惧！国期急备人马防御，同光武急出视之。见其从西门街摆队飞来，当头一将，头顶金盔，身披锁甲，手提丈八蛇矛，坐下骆驼神骥。见光武，忙奔下马，拜伏于前。光武见是大将姚期，即回惊作喜，邀入衙内。各施礼毕，问曰：“旨命着汝为官，何起兵至此？”期曰：“自长安与主公别后，日夜萦系，并未赴登任所，只于碗子城聚兵探信。今闻主公巡按河北，领军三千，特来保护驾往，庶免主公忧惧。”光武大喜，宴罢，同往河北。 \\n 从白渡经过黄河，至东山下。小军报曰：“前有大队军兵，两员大将拦住去路，主公将何治之？”光武闻听，亲出探视之，乃冯异、王霸，亦言：“未赴任官，只于是处屯军，探知主公消息，特往跟随。”光武闻言大喜，遂令合兵前往。 \\n 至近邺城，县官各出迎接，安于司坐，大设宴席。凡所过州郡，考察官吏，黜陟能否，平遣囚徒，除莽苛政，吏民皆悦，各个争持羊酒，迎接宴劳，秀皆不受。 \\n 却说南阳邓禹，闻秀巡按河北，杖策急追。赶至河北，令人报知光武。光武急出迎接，携手并人。至公厅，各施礼毕，光武曰：“破除王莽，吾得专封拜赠，先生远来，宁欲仕乎？”禹对曰：“非也。但愿主公威德加于四海，臣得效尺寸之功，垂功名于竹帛，臣之愿也。”光武大笑，遂留同宿。禹进书一缄，呈与光武，书曰：昔文王治世施仁政，诸侯来朝。纣王续基，好淫佚，忠臣弃国。今我主亲破王莽，天下未安。赤眉起青续之南，铜马聚滹沱之北，中原扰乱，群庶号悲。且朝中更始，乃弱寡常才，不自听断。诸将皆庸人屈起，志在财币，角胜争鸣，威力相残，疾侮忠良。非有明智奇谋，远图深虑，欲尊主于安民也，但朝夕自快而已。主公素有大德，已立威名。诸士闻风远至，万民仰德欢迎，军政肃齐，信明赏罚。臣愚浅虑，主可精详，欲为今之早计，莫如延揽英雄，悦服民心，观归社稷。立高祖之业，救万民之命，则天下不足定也。臣邓禹顿首百拜，谨奉书。 \\n 光武览书读罢，大喜，因令邓禹常宿帐中，与定计议。每使诸将等军要，皆询访于禹，以当其才。邓禹复进曰：“臣闻邯郸城小，枪贼果系汉室宗枝，若主公到彼，其人必降。”光武依言，遂与众将领军前行。 \\n 至邯郸下寨，令人报知。刘林忙出城接，邀入后衙施礼，各叙宗派。则光武为兄，刘林弟也。是日，大设宴待。刘林问姚期众将：“今朝廷更始若何？”众答曰：“更始不明信谗，八贼嫉贤妒能，颠颓国政，使天下纷纷而无定也！”林曰：“君既不明，难任重责，莫若于此佐立吾兄为帝，以众人望，汝等若何？”众将闻说，齐声相应，曰：“公言极当！”遂选日邀光武坐于正堂，众将列班于下。林谓秀曰：“哥皇起义除奸，身经万战，未被恩酬显爵，返遭贼计所侵！况且更始非明智之君，信谗毁直，使天下英雄豪杰悉皆失望，恐一朝有变，则国属他人，而费吾哥之力也。依愚所见，哥皇请就此为君，以从众愿。”言讫，众将一齐拜舞，顿首山呼。光武见刘林串同众将逼立为君，顿颜大怒，拔剑欲砍。刘林忙走一旁，吓得众将四散躲闪。光武怒气冲冲，还寨去讫。 \\n 却说刘林见光武不从，独于厅上闲坐。报曰：“有一先生来谒大王。”刘林遂出迎接。见其状貌非俗，有若神仙之像，问曰：“先生来者有何贵干？”先生答曰：“吾因观望贵气，寻至于此，故敢冒谒尊颜，乞姑恕罪！”林曰：“既有是言，敢烦一相。”“先生曰：“观足下之相，不过王公之位，岂当是哉！”再游观望，谓曰：“贵气落于南市。”刘林遂与同出衙寻。行至南街上尤庵前，见一卖卦先生铺上书着“成帝子刘子瑜，新居北市卖卦”。二人入铺，望卖卦先生伏呼万岁。刘林遂请至衙，问曰：“主公因何自苦于是？”答曰：“吾因王莽篡国，隐姓一十八年。今日略定，方才显露。”是日，刘林遂立王朗子为帝，改号兴隆元年，国号大汉皇帝。以国师桓法钦为左丞相，桓就克为右丞相，王赤龙为元帅，御弟刘林、张美、李献为末将，四围城门紧闭。 \\n 光武知意，急领军至城下，叫刘林问故。刘林曰：“前者立汝为君，险被所害。今已立却成帝之子刘子瑜也，免劳后顾。”光武曰：“既然如是，敢问皇帝圣关多少？”林曰：“二十八岁也。”光武曰：“兄弟错矣！成帝在位二十六年，寿四十六崩；传位哀帝，在位七年，寿二十六岁崩；又立平帝，在位五年，寿十四岁，被王莽鸩杀；再立子婴三年，王莽十五年，算至此，则子瑜四十六岁也，岂不诈乎？兄弟休信他人惑言，多是王莽枝叶，故假我汉名养锐，以嗣王莽之业，可不自察？”王郎子听说，大叫曰：“吾非汉室子瑜，众将岂能掩饰，肯立我哉？汝虽刘姓，乃假汉妖人，非正枝叶！”言罢，叫众将：“谁敢先出，拿此反汉刘秀。”忽元帅王赤龙应声出曰：“小将愿敌。”言罢，引数员猛将，五百雄兵，飞身上马。使一柄大杆刀，立于阵前，叫小将对敌。姚期出马，二人交战十合，赤龙败走。张美、李献二人，忙出交战。姚期战无数合，二人败走不禁。光武率兵赶杀，其将都入城去。光武叫曰：“刘林兄弟，休被他人诱惑，骨肉相戕！可早省察，共佐更始，立祖宗之业，显后世之名。”刘林不听，紧闭城池。 \\n 光武分兵围守一月，尚未降服。王郎子问众将曰：“刘秀兵多将勇，何以退之？”刘林曰：“主公勿虑，河中府大枪贼处，有军十万，乃吾兄刘庭也。臣往求借，彼必相助。若得此兵，至日可破刘秀。”王郎子曰：“今被困守月余，正在危险，汝若往借，须要急回助救。”林曰：“不劳致嘱，臣当竭力匡扶。”言罢上马，冲出阵去，前望河中进发。 \\n 至蒲关令人报知。刘庭急出迎接，施礼坐毕，刘林具说借军之事。庭曰：“起军容易，奈少先锋当阵，将何如耶？”言未讫，一将飞出应曰：“小将可往先锋。”视之，乃上将邳彤也。刘庭大喜，遂令邳彤领军一万前行，刘庭、刘林领军九万后往。行经数日，至邯郸城下。光武急分兵对阵。姚期出马谓曰：“吾与汝素无仇，何故逆天助寇，枉费劳力乎！”邳彤曰：“为王新室服仇，故来擒汝，早下马降，可全生命！”姚期大怒，跃马横刀，杀人其阵。二人交战二十合，不分胜负，各将军回阵，来日再决。邳彤领王莽太子王禹撞至城下，叫开门，救兵都至。王郎子于城上望见，认是东宫王禹，思放其人，恐泄己事，遂攀弓搭箭，射死王禹，堕于马下，不放邳彤军入。邳彤见射死王禹，痛哭却兵，冲杀出阵，奔往他方而去。 \\n 却说刘庭、刘林后军将至，光武亲领大军对阵。王郎子见救兵都至，急放城中一万人马出助。两下夹攻，光武大败，引军回走，王郎子同桓法钦、刘庭、刘林引军急赶。光武望南而走，小军赶曰：“前有三员大将，领军拦路。”光武大惊，至近视之，乃臧宫、王貂、贾复是也。有诗为证： \\n 尘途逢主主逢臣，臣主相逢喜自新。 \\n 携手并归军营里，君臣相遇古难亲。 \\n  \\n   \\n  "}
{"章节": "第三十五回 倾扶汉主灭奸邪 民感仁威归圣主", "正文": "  \\n 第三十五回　倾扶汉主灭奸邪　民感仁威归圣主 \\n 　 \\n 却说贾复等三将迎着光武，邀入台城，安抚百姓，顿歇军兵。忽听炮响一声，桓法钦引军围城。光武曰：“此处久困，何能退之？”禹曰：“此城无粮，不可虚守，莫若乘其未备，早开走出，再作区处。”光武从之。遂引众将等军，弃城出走。 \\n 奔至元城将近，小军报曰：“前有大将领军拦路，如之奈何？”光武闻报，叹曰：“吾今休矣！”忽见其将飞至，叫曰：“小臣耿纯，特来迎接，主公休得惊惧。”光武大喜，遂同入城。纯令大设筵宴席待光武。忽人报曰：“王郎子兵至。”光武谓众将曰：“谁能退却王兵？”耿纯大声应曰：“臣有一计，可立斩王郎子。”光武问：“将军何计？”耿纯曰：“王郎子未知臣佐主公，今既兵来，臣领本部人马一千五百，内藏贾复、臧宫，远远迎接，彼必无备。主公引军后至，内攻外掠，必破之也。”光武大喜，遂引军前去。 \\n 约行十里之地，迎着王郎子兵，问曰：“汝等何人？”耿纯曰：“吾等特来迎接圣驾，休得阻当。”王兵遂放其人。再至第三队，被其挡住，不容进见。臧宫、贾复等俱入中队，见其拦挡不放，乃大喝一声，齐呼杀进。光武听知，急引大军助阵，里应外合，叫杀连天。姚期、冯异、王霸撞入其阵，两军混战，王兵大败。王郎子、桓法钦挡敌不住，忙拨马走。姚期等率军赶杀，追将数里未及。 \\n 光武急令鸣金收军，入城安歇。邓禹谓众将曰：“今虽胜此一阵，王兵未曾伤折，倘若聚会，必乘势败来攻，使吾不备，汝等务宜谨守。”言未讫，急听炮响一声，桓法钦将城围上。 \\n 耿纯进曰：“渔阳海马贼刘显处，有军十万，其人亦系汉皇枝叶，主公可往求借。若得此兵至助，必破王郎子也。”光武曰：“奈贼寇紧围，不能勾出！”纯曰：“臣夜开南门，与王兵对敌，主公开北门出往，何足忧哉！”光武大喜。 \\n 至夜二更，纯引兵开南门，大喊一声，鸣金击鼓，叫杀连天。光武引众将开北门，飞走而去。耿纯两下正厮杀间，有军卒报知桓法钦，言：“光武开北门走出去矣，尚何空战？”法钦闻报，急收军赶。 \\n 却说光武奔行十里之遥，忽听山坡后炮响一声，军骑拥出，当头一将，领兵截路。见光武龙颜凤凖，是帝王之像，即下马施礼，问曰：“公非汉刘文叔乎？”光武曰：“然也。”其人闻说，忙伏顿首告曰：“臣接慢迟，乞主公宥罪！”光武携起，问曰：“将军何姓？”答曰：“臣乃幽州刺史耿弇是也。”光武大喜。忽听后军追至，耿禽急令子耿耳退兵，齐护光武入城。 \\n 引见刘显，接至后堂施礼，各叙宗派。显乃光武之叔，问曰：“贤侄为何忙奔于此？”光武垂泪而言曰：“秀因巡按河北，至邯郸城，不意刘林被人哄惑，言王郎子是刘子瑜，扶立为帝。又至河中串诱刘庭，共起大军，反汉助王，与秀争锋。秀兵寡难敌，故投叔处借兵，乞念祖宗之仇，急相援济。倘或成功，虽泉下亦不忘也。”刘显听罢，亦垂泪谓秀曰：“吾有大军十万，即起往救。”令弟刘李点兵，自陪宴待光武。 \\n 忽人报：“有别驾至。言奉御来，要投谒见，未敢擅入。”显令唤至，接于厅上。施礼毕，其人见光武，不言而出，暗统大军一千，将衙围祝光武知，急令众将披挂，与刘显上马，出衙见别驾苗曾。光武问曰：“汝等围此衙者，有何故也？” \\n 苗曾曰：“报小长安杀兄苗蒙之仇！”光武闻言，大怒，率兵拒至。忽王郎子兵至，冲杀入城，光武众将一齐拥战。邓禹见其兵大，两相夹攻，急令众将领兵共保光武，冲杀出阵，奔投东海而去。王郎子、苗曾夹攻刘显，冲得各逃四散，收军闭城。 \\n 郎加苗曾为本部太守，镇抚渔阳。 \\n 却说众将引军二百，保护光武出走，诈称王郎子兵过。行经数日，至近海地，小卒报曰：“前有一员勇将，领军飞来，乞主公观是何人？”光武大惊。其将奔至，见是光武，滚鞍下马，拜伏于地，言“主公何故若此？”光武认是坚谭，急为携起，二人相抱涕泣，哭诉前因。坚谭曰：“臣与主公别后，旦夕忧怀，故假名于海上为盗，探望消息。今闻主公出巡河北，与王郎子厮战，特来寻护，不觉幸遇于此！”言讫，遂令合兵一处，暂行歇息，再当前进。有诗为证： \\n 山隔万重音信杳，月明千里故人来。 \\n 人生聚散犹萍梗，或向风前浪里回。 \\n 坚谭、光武合兵前行至一村庄。谭见光武面带饥色，遂屯驻人马，令军侍膳。忽听喧哗之声，一队军至。光武惊惧，急欲披挂，见其至近，乃贾复引军来也。二人大喜，遂将麦饼献与光武。光武问曰：“此物何处得来？”复曰：“臣于王郎子军中夺来，见主公饥饿，故敢进献。”光武笑曰：“将军真乃虎口夺食！”忽姚期、王霸、冯异、马成、耿耳俱领残军赶至，光武大喜，遂合兵前行。 \\n 至三河县，耿耳进曰：“此属幽州之地，乃臣父所管之民，主公可诈言赶捉刘秀，人城安下，臣有区处。”光武许之，遂入城安讫。耿耳对县官实将其事告知，县官大喜，遂出参见。 \\n 城内百姓人等，知是光武，各皆欢顺。有诗为证： \\n 刘君勒马过三河，州县笙箫乐绮罗。 \\n 四海仰瞻苏雨露，万民俱唱太平歌。 \\n  \\n   \\n  "}
{"章节": "第三十六回 天怜弱寡返邪兵 王霸合兵援帝难", "正文": "  \\n 第三十六回　天怜弱寡返邪兵　王霸合兵援帝难 \\n 　 \\n 却说光武于城内才安半月之余，又被桓法钦赶至，将城围祝光武引军弃城出走，法钦挡住谓秀曰：“汝早下马受降，免使朝攻暮击。同扶汉室江山，如不愿从，立时斩首。”姚期等一齐大骂：“奸贼诡徒！假吾汉室之名，贪荣立寇，若擒到手，把作王莽一般，分尸碎首！”法钦大怒，骂其众将曰：“弱寡孤穷，安持大众！”邓禹曰：“群鸦小啄，岂敌凤凰！” \\n 光武催军搦战。鼓噪旗幡。众军交马，杀得天昏地惨，鬼哭神号。光武将虽雄勇，奈三千兵卒，岂敌二十万之军！光武正在危乏，力气不加，仰天叹曰：“常道真天子下降，咸有百灵相助。今吾累困贼兵，何无应乎？”言未讫，忽正南上狂风大作，飞石扬沙，王将军卒，各皆掩面四散。其后耿奔引领三千大军，冲阵混杀，王军大败逃走。邓禹急令收军。耿弇进曰：“主公勿虑，今辽东乌桓国有军数万，臣同耿弇往彼求借，接助主公，斩除此贼，早安天下之民。”光武许之。耿弇父子上马去讫。 \\n 光武领军从西南而往，经过州县，俱属王郎所管。行至昆阳，邓禹晓会诸将，诈称王郎子兵至，立于城下，叫上开门。 \\n 遂入衙安下，即令县官高户急炊饭食。高户与手下议曰：“恐是刘秀军兵，待饭熟后，探听虚实，方可与食。”但见军来累累催逼，高户愈生疑心，不令与食。其军各人乱抢，高户言曰：“正是刘秀兵也！”急入后衙擂鼓，催军围捉。光武知之，慌忙披挂上马，引众将往南门急走。高户领军赶袭。光武正至门下，高户叫城上放下砍戕。姚期闻说，纵马飞至门下，奋手一托，光武遂免其害，有诗为证： \\n 略举擎国手，支持汉乾坤。 \\n 若此英雄汉，谁堪与比论。 \\n 光武等走出其城，邓禹曰：“为此一餐小食，险失国家大事！”正欲前行，忽听王郎军至，勒马复奔南走。晨餐宿夜，不敢入城。或食于道旁，或安于空舍。奔至芜蒌亭时，天寒日冻，光武甚有饥色。冯异径往民家求得豆粥一碗，进与光武，略充腹馁。 \\n 再至曲阳传径过，闻王郎子领兵后赶，从者皆有恐惧之心。 \\n 行至滹沱将近，小军报曰：“前有大河阻隔，上无桥梁，下无船渡。又听王军后赶，如之奈何？”光武闻报，乃长声叹曰：“前阻后逼，天亡我也！”王霸进言解曰：“臣乞往视，看可渡否？”光武令其急往。王霸飞至河边，见江水泛涨，浪滚滔天，安能得渡？乃仰天祝曰：“吾主刘秀，仁德塞乎四海，与民除灭妖奸。奈贼兵势大，力寡难敌，战败逃此经过，又逢大江阻隔，不能得渡。愿天怜佑，护过此河，免亡贼兵之手！” \\n 祝罢，回报。光武忙相谓曰：“河可渡否？”王霸恐惊众将，乃徐言跪而进曰：“冰坚可渡。”跟护官属听知皆喜。光武笑曰：“侯吏莫妄说也。”遂促兵前往。果见河水冻合。光武大喜，即跃马纵辔而过。王郎催兵赶至河畔，见光武渡水而走，众将一齐争功，竞奔跃过。未及至中，忽一阵风过，冻水粉碎，王郎十万军兵共溺河死。有胡曾诗曰： \\n 光武经营业未兴，王郎兵急势相凌。 \\n 须知后汉功臣立，不及滹沱一片冰。 \\n  \\n   \\n  "}
{"章节": "第三十七回 仲华爇火燎君裳 大启雄兵经日会", "正文": "  \\n 第三十七回　仲华爇火燎君裳　大启雄兵经日会 \\n 　 \\n 却说光武渡过滹沱，望前奔行。至南宫地界，遇大风雨，满身俱湿，引军趋避道旁空舍之中。冯异抱薪，邓禹爇火，光武对灶燎衣。冯异见光武面带饥色，遂往农家求得麦饭一碗，进与光武。光武大喜，自食一半，余与众将解饥。再往南行，驰赴信都。忽见城内众官悉出迎接。光武远望，认是任光、朱祐、景丹、盖延、寇恂、祭遵。迎入城中后衙，各施君臣之礼，共话闲别之情。大排筵宴，赏劳诸军。 \\n 忽人报曰：“王郎兵离城三里下寨，次日决战。”众将闻报，即欲对阵，任光进曰：“不可轻敌！况且是处东皋西皋，俱集军将接合，其势甚大。既欲胜彼，可先令一饶舌之士，说连东西二皋，若肯合兵相助，则王郎可破矣！”光武闻言，即令寇恂往说。恂领命单骑前往。至东皋门下，令人说知。刘植出接，邀入后堂。施礼坐毕，问曰：“将军为何至此？”恂曰：“为汉司马刘秀，原系长沙定王之后，刘钦之子，起兵破贼王莽，扶立族兄圣公为帝。今被王郎反汉，难与对敌，将军若肯助汉，则更始基业可兴，刘朝不绝后也！”刘植曰：“所怜者刘秀仁德也。且吾亦系汉族，岂有他哉！”欣然投顺。二人遂往西皋而去。 \\n 至门下，令人投报。王梁接入，与卓茂等各施礼毕，问“此公何来？”恂曰：“因司马刘秀为贼兵侵攘，使愚特来投告将军。乞兵救济，倘能功就，以贵酬谢。”王梁大喜，即从应顺。卓茂曰：“主公今在何处？”恂曰：“见在信都屯下。” \\n 卓茂听言，即欲王梁起兵。刘植曰：“可往渔阳太守刘显处，求借军兵。其人亦系汉族，聚有雄兵十万，倘求合会共往，则破王郎如反掌矣！”寇恂闻说，遂与刘植、卓茂、王梁四人上马同往，前往渔阳进发。 \\n 行经数日，至其地界。忽见一队游猎军兵，都执轻弓短剑，坚甲重兵，至近问曰：“何方将士，投此经过？”恂曰：“司马刘秀使吾投往渔阳太守处，求借救兵。”其首将乃是苗曾，闻说是汉将，大叫：“众将拿捉。”众得将令，一齐混捉。寇恂急勒回马望北奔走，苗曾领军后赶。约走五七里地，忽前一阵军兵，书着“大汉军兵”，当头三将飞骑而来。寇恂高叫：“将军救吾！吾乃汉将寇恂，被贼兵追赶。”三将乃杜貌、吴汉、马成，闻恂叫救，一齐喊杀，活捉苗曾。众军各逃奔散，遂脱寇恂之危，引兵拥入渔阳城去。 \\n 安抚百姓，至衙内坐叙，谓恂曰：“汝往何遭贼所擒？” \\n 恂曰：“因投渔阳皇叔刘显处借军，路逢此贼。若非公等来至，险堕其手。”吴汉曰：“足下不知其故，渔阳皇叔，主公亦投此处借军，被苗曾暗投王郎相击，各冲混散，王郎因封苗曾为此太守。适才追赶，被吾擒者，即苗曾也。”寇恂大喜。吴汉遂令左右推出苗曾斩首。忽人报皇叔刘显兵至。各众将出衙迎接，邀入后堂施礼，挨序而坐。吴汉问曰：“皇叔许久何来？”显曰：“自此混散，吾于诸处聚集军兵，已得二万之余，特来破灭苗曾。汝等为何先夺？”吴汉曰：“吾已捉获苗曾。” \\n 令人推至。刘显大喜，曰：“为此小贼，使吾君臣混散！”遂拔剑下阶，砍为八段，令人拖于沟壑。有诗为证： \\n 扰扰干戈角胜争，人民慌乱各逃生。 \\n 寇恂已入渔阳里，击斩苗曾直世平。 \\n 那刘显大排筵席，众将一齐贺喜。正宴间，忽报耿禽父子兵至，众皆出接。至衙礼坐，弇曰：“吾领壮军，正来剿杀苗曾，想被公等擒灭？”刘显曰：“吾等除矣！”耿弇大喜，遂合兵一处，共计二十万有余。推刘显为元帅，吴汉为副帅，杜貌、马成为先锋，是日即起军行。吴汉传令众军：“不得伤害百姓，如故违者，即斩。”众皆应诺。炮响一声，出城前往。干戈耀日，旗鼓番天。 \\n 所过州县，不攻自服。行经数日，至信都，离城五十里下寨。吴汉令小军打探王郎子兵围城否。又令寇恂报知光武。寇恂上马飞至城下，叫开门。光武急令放入。寇恂具说所集军兵，约谋攻掠之事。光武大喜，遂与众将约议，准同接应，令寇恂回报。寇恂上马出城，回至寨中见吴汉等，话讫前事。 \\n 却说光武登城，叫刘林、刘庭打话。二人遂至城下，光武曰：“汝等二人莫失兄弟之位，早省入城，共图妖贼，莫待祸急燃眉，悔之晚矣！”二人不听，回寨而去。是夜，邓禹领军出城，偷劫王郎之寨。众将各遵分兵，四门围伏。待至三更时分，王军昏目睡浓。邓禹令军放火，炮响一声，四门齐杀入寨。 \\n 惊起王军，不知去向，东投西窜，自相践踏。桓法钦急引王郎子杀开血路奔走，残兵败卒冲混四散。邓禹收军入城。光武知胜，急开门接。见姚期马上横担一人，龙袍玉带，活似王郎子之状。心中微喜，至近，以火烛，乃弟刘林也，与王郎子一样妆扮。光武放声大哭，众将劝解未已。 \\n 却说桓法钦招集残兵，尚有五十余万，屯下营寨。听得吴汉于寨杀牛宰马，朝欢暮饮，不理军情之事。遂令刘庭、张美、李献引二万大军，迎击吴汉之寨。三人遵命，领军前往。撞至寨内，遍绕，乃一空寨。急拨马回，四围伏兵齐起，举火高烧。 \\n 王兵不能冲出，望西门冲走，被王梁截祝急退东走，贾复挡祝杜貌、刘植挺枪混杀，斩刘庭于寨内。杜貌活捉张美，刘植擒下李献。光武领军政击王郎之寨，桓法钦急领军往西走。 \\n 光武收军，杜貌等拿张美、李献来至。光武曰：“军中唆哄，通是此两匹夫！”喝令斩讫，率兵再赴。 \\n 却说王郎点兵，损折三十余万。又听后军赶近，急奔前走。 \\n 忽听炮响一声，耿纯领军截祝二人交马混战，光武、邓禹领军赶至。刘苇、彭满杀入阵中，见桓法钦骑龙腾空而起，法钦拔剑赶上，杀死彭满。又望光武砍来，只见头落于地，视之，乃一马首！有诗为证： \\n 百计混中原，扶王欲并吞。 \\n 奸谋从惑世，依旧汉乾坤。 \\n  \\n   \\n  "}
{"章节": "第三十八回 月明妖妇驾云来 奸计诬良诛佞贼", "正文": "  \\n 第三十八回　月明妖妇驾云来　奸计诬良诛佞贼 \\n 　 \\n 却说光武见其邪术腾空，心怀惊惧，即收军卒下寨。与众将议曰：“才破无霸之妖，又逢法钦之孽，将何治耶？”众皆默然无计。至夜二更，月明如日，光武策杖出帐，徐步游观。 \\n 忽见空中有一妇人，腾云驾雾，金冠珠履，披戴仙衣，谓光武曰：“吾乃滹沱神圣母也。王郎真命之主，汝休赶袭。若与天命相违，则性命难保。”姚期在旁闻说，遂攀弓搭箭，射落妖妇。众将忙近擒下，绑缚入寨。 \\n 期问曰：“汝何妖妇？敢来戏侮主君！”妇人答曰：“妾乃王郎之妃。桓法钦能行此法，使妾驾雾于此，乞天恩姑恕！”邓禹令杀犬血污之，使不能行。光武催军急赶。王郎知其兵至，令众军走入宋子城去，坚守不出。光武追至城下，分兵围祝邓禹见城上桓法钦以草龙与王郎子共乘欲起，急用于房道法，解压其邪，使不能起。 \\n 围经半月，光武率将攻城，法钦夜出城走，陈俊方、修纪厂等三军截住，法钦急引王郎奔入邯郸城去。光武诸将赶至城下，分兵围祝王郎军兵十伤九死，只有数百之余，甚怀忧切。 \\n 法钦曰：“主公休闷，西太山贼处有军数万，可往求借。若得其助，可破刘秀。”王郎从说，即令彭充往借。 \\n 充遂上马冲撞出阵。行至其寨，令人报知。二人接入，施礼，问曰：“君为何来？”答曰：“吾主刘子瑜，被刘秀赶急，特来二将军处求借精兵。倘成功后，将军皆有王爵之报。”其二将乃岑彭、李忠，闻说大怒，言曰：“汝主王郎贼子，假吾汉室乏名，欲争天下。今使诡计，惑说忠良！”拔剑奋砍，充头落地。一同至寨见光武。光武大喜，众将齐议，欲立光武为帝。光武曰：“不可，吾兄更始尚在，若夺其位，是不仁也。待其崩后，方可受职。” \\n 却说朝中八贼朱鲔等，奏上更始，言刘秀按临河北，众将反立为帝。更始闻奏，大惊，急向近臣曰：“谁为寡人除忧，破灭刘秀？”鲔曰：“今秦、赵二州马武、王常，原与陛下为友，得此二将，立时可破。”更始准奏，急令宣至。朱鲔谓曰：“圣上加封刘秀征北大司马，今按临河北反汉自称为帝，圣上特宣将军往伐其罪，后以重报，将军若何？”马武故言曰：“刘秀如此不仁，则天亦不容也。”遂允应其言。敕赐费明为元帅，庞贵为副将，马武为监军，王常为先锋。 \\n 是日，起军十万，上马前行。至河北地界，有人报知光武，言：“更始皇帝敕令费明，领军十万，今将至近，未知何故？”光武曰：“更始兵卒助吾剿灭王郎，有何意也？”邓禹进曰：“主公休言，未曾表奏朝廷请求军助，无故自来，恐是贼臣之计，可令王梁迎出十里之外，着其屯于彼地，探其虚实，然后合兵未迟。”光武从言，即差王梁领军二万前往。 \\n 行经五十余里，迎着王常等军，两下排列阵势。王梁出马横刀问曰：“汝领众军何所往？”答曰：“来助司马刘秀，破灭王郎。”梁曰：“既乃圣上军助，邓禹将令遣吾迎接，教汝等屯驻此地，来日会合。”马武故出言曰：“吾奉圣旨差遣，岂由汝便？”梁曰：“吾奉司马将令，谁敢故违？”言讫，二人交马，约战十合，王梁败走，马武赶追。王梁勒马再战，两军混杀一阵，王梁引军回寨。 \\n 见光武，具说前事。光武急引众将，素衣束手，戈甲不身，上马出见费明。约行数里，撞遇其军，光武叫曰：“请费元帅相见。”费明出见，光武问曰：“元帅来者为何？”明日：“为汝反汉，自立为君，圣上着我来拿。”光武闻言，遂下马请罪。庞贵持刀忙欲近杀，光武跪伏受死。姚期在旁奋怒，跃出大喝一声，骂曰：“贼臣谁敢持刀杀人？”挺起长枪，跃马直取费明、庞贵二人。交锋都无两合，忙走不禁。众将夹托光武上马回寨。邓禹曰：“果乃贼臣之计，非姚期将军在旁，则主公几乎休矣！何能复乎？”马武等赶至，邓禹曰；“谁出对阵？”姚期应声，飞奔而出。马武抡刀与期故战二十余合，不分胜负，各罢归营。马武共王常计议，至夜入帐，斩却元帅费明并副将庞贵。 \\n 次日天明，二人提其首级，晓谕众军，言：“有不助秀者，此首为号令。”众将俱言往助。马武、王常引十万大军，提头入寨见光武。光武大喜，遂合军一处。 \\n 时有小军走回长安，入朝见朱鲔等，具报前事。朱鲔大惊，又聚众将商议。辽赠曰：“吾有一计，可杀刘秀。”鲔曰：“何计？”赠曰：“前者圣上着军讨秀，反被杀害不从，称此违逆上命，假赍圣旨一道，令使者将药酒往彼问罪，叫刘秀随便入朝。若从不逆，则无反意。如不遵命，即将药酒度与，逼其快饮。再令护军邳彤，引军五万随后擒捉，亦言上命差来，使见圣旨叠叠，决不敢违，岂不中吾计哉！”众皆大喜，即依计行。先令使命赍旨前往。后着邳彤领军，各个遵令去讫。 \\n 却说光武正于帐中议事，忽小军报曰：“圣旨又至，请主公迎接。”光武即令安排香烛，迎接开读。旨云：朕叨天眷，职掌山河。奈初登帝位，黎庶未安，故此遣汝按巡河北，抚恤郡州，托天下重事，悉付于卿。岂意听信小人之言，反国自称为帝？前者朕遣费明监军问罪，夜令奸人暗杀，夺吾十万之兵，足见昭然之变，明显欺君。今再遣使赍旨施行，如无反朕之心，即当随使入朝，同理国政，共决民忧。庶使朕无怀惧，以释既往之愆。若不信从，毒浆快饮，故兹诏示，想悉宣知。 \\n 光武接诏，宣读已毕，谓众曰：“吾当随使人朝，请释枉罪，使不逆上而屈义也。”邓禹进曰：“此乃贼臣之计，欲害主公。彼得宠用专握，主公不可信往，恐有一失，则有负天下豪杰之望，而汉室不能复兴矣！”其使者李烟，见邓禹阻谏，即取金钟，满斟药酒，度与光武，逼其快饮。光武遂接欲饮。 \\n 忽左边一将，怒若雷霆，飞跃走近，夺下酒钟，掷下于地。火焰腾起三尺，拔剑砍死使者。光武视之，乃大将姚期也。众皆大喜，有诗为证： \\n 何事君王意倒颠，每听残贼害忠贤。 \\n 暗中敕使传宣旨，一剑番身命梁泉。 \\n  \\n   \\n  "}
{"章节": "第三十九回 忠言服众邓英贤 平除贼诏萧王职", "正文": "  \\n 第三十九回　忠言服众邓英贤　平除贼诏萧王职 \\n 　 \\n 却说邳彤领军将至，有人报知光武，光武领军急迎。行经数里相遇，光武出马谓彤曰：“将军今将何往？”彤曰：“为汝信谗反汉，自专为帝，圣旨着吾特来擒捉问罪。”光武曰：“吾无是事，何得诬乎？”彤曰：“既无是意，又何违逆旨命，杀害使者？”邓禹曰：“此乃贼臣之计，将军何苦信之！古云‘良禽择树栖，贤臣择主佐，’将军文才武备，势力过人，竭助王莽不能成立，后护王郎又经失败，今与贼类同谋，欺摧汉室金枝！岂不想更始荣显，为何而得？皆吾主刘秀于乱世中创就基业，让彼为君，反信八贼唆哄，戮杀皇兄刘縯，后破王莽，贼盗平除。又听贼臣所谋，欲图吾主，散其部下诸将，着巡河北。千谋图害，万计相戕！今见王郎未除，乘势促兵叠捉，可见更始仁乎！将军早思回首，共立吾主为君，庶不失乎功名之望。将军若不愿从，难出禹之手也。今禹十万雄兵，三十大将，已把二百里之地矣。将军纵有万夫不挡之勇，则寡难敌众。莫待擒捉归降，掩藏名义，将军可自思之。” \\n 邳彤听罢，低首无言，遂下马拜降。光武大喜，即令合军回寨。聚同二十八将，乃二十八宿，并南北诸星，悉会于是。 \\n 当日，光武聚集诸将，大设筵宴，会劳功臣。席间，诸将都劝光武就位，光武不从。忽耿耳呈一表章，进言曰：“吾主可早成计，莫待众心解散，驷不能追，愿吾主察臣愚意。”言讫，呈上表章：臣闻人之恶，不可不除；人之善，不可不纳。吾主新破王莽，天下未安，社稷日危，山河旦夕，非周武、高皇之君，不能兴创此业。今吾主仁德兼备，智度恢宏，正所谓仁德之君也。 \\n 愿吾主早继江山，慰群渴望，救生民之涂炭，解黎庶之倒悬。 \\n 吾主若再辞逊位，则天下众豪失望！况且更始在朝，昏庸愚弱，不思吾主义让之心，但图彼专荣显之地，听信贼臣唆哄，叠传圣旨欺诳，则吾主几被其陷。今再若不相从，汉世山河必丧，社稷散离，噬脐何及？臣不辞碎首之诛，敢渎天威之犯，愿吾王圣鉴！臣耿耳顿首百拜，谨奉表上闻。 \\n 光武览表，微哂而言曰：“待破王郎之后，为帝未迟。” \\n 邓禹见其坚执不从众意，且率兵攻城，桓法钦急引王郎驾投北而走。邓禹领军后袭，赶至高邑县，分兵围住，令军杀犬取血，涂污其城。又围半月不出，解兵暂退，离城三十里屯下营寨。 \\n 光武见有高台一所，上书“千秋”二字，不识其意，遂问邓禹曰：“此台何用？”邓禹曰：“千秋者，谓军多也。”光武遂同众将上台，遍历游观。玩毕，下寨。至夜三更，光武策杖私巡军帐，忽听小军议论，言“元帅将令，来日于千秋台上立帝”？光武闻说，大惊，回帐，自思：“若待天明，众人不由我愿，不如出寨奔回长安而去，众人岂奈我何？”遂上马徐行，潜往南门出走。 \\n 时御弟刘植把守严谨，见光武欲出，忙近扯住其辔，告曰：“臣奉元帅将令，若放主公出去，小臣该死。望主公仁宥！” \\n 光武见不放出，乃拔剑自刎。吓得刘植骇然，急放辔去。走入元帅帐下，报知邓禹。禹大惊，忙引众将越池追赶，不知往何而去。却说光武夜出，策马南行。忽见其地两人并立，俱道：“来日太平，众立光武为帝。”光武听知，大怒，仗剑跃马，望二人一砍，化作火光，并散于地。光武近视，乃二石人。遂叹曰：“天赋吾以如是之人，则山河社稷皆顺。非人愿乎！”是日，光武走至柏乡城，望前南行。忽听后军赶至，乃邓禹等众将飞马走近。勒住光武之辔，告曰：“主公夜私出寨，欲将何往？”光武曰：“回朝见帝，汝管何为？”邓禹曰：“贼臣屡谋未获，主公送入虎口！”叫众将不由其意，一直趋拥回寨。 \\n 是日，起军攻城。桓法钦见汉兵入城，急引王郎驾雾腾云，复还邯郸而去。光武率兵追赶至城下，分兵围住，数日不出。 \\n 邓禹曰：“吾有一计，可擒妖贼。”光武问曰：“元帅何计？”邓禹曰：“不可攻城，恐其见遇驾邪又走。吾等退军十里，彼见兵解，必往南走柏乡城去。可令姚期、王霸，领军五万往南，离城十里山坡下埋伏。再令王常领军二万，于南山高阜处探望，若法钦走至，吾等随后追袭。王常举旗为号，坡后姚期、王霸伏兵齐起，前攻后击，断然可擒。”光武大喜，遂退军十里，令各寨分兵埋伏去讫。 \\n 却说桓法钦见汉兵解散，急谓王郎曰：“今城中粮缺，不可久存。喜得汉兵解退，吾等可趁风急出，投奔柏乡城去，其中粮草甚广，方好交兵，莫要待汉兵复至，难出其围。”王郎闻说，遂与法钦领军，开南门出走，前往柏乡进发。邓禹知出，急同光武等将领军追杀。赶至南山坡下，王常擂鼓，舒展旗幡。 \\n 姚期、王霸伏兵齐起，箭如雨下。王郎欲回，马武截住，众将军卒喊杀连天，王兵大溃。左冲右突，无路奔逃。桓法钦驾雾正起，被姚期一箭，射落于地。众将忙近擒下。王霸跃马赶上，活捉王郎，斩军杀将，尸伏如山。光武收军，凯歌罢战，回入邯郸城去。有诗为证： \\n 奸雄百计望遗才，诬使王郎战九垓。 \\n 直待满营空应月，东风依旧绿云槐。 \\n 那光武等至衙坐定，众将绑缚王郎、法钦，推跪阶前。光武谓曰：“为汝一贼，伤吾兄弟之情！”喝令推出斩首。是日，大排筵席，宴劳功臣。搜捡吏民与郎交通书籍，凡得数千余章。 \\n 光武命将烧之，令反侧子自安。秀部分诸将吏卒，皆言愿随大将军。忽小军报曰：“更始皇帝遣使赍旨，已在东门停下，请主公出接。”光武闻言，急令排列香案，整笏上马，与诸将群臣等俱出东门迎接。至衙，伏听宣旨，诏曰：朕承天命，冒职龙居，上继先王之业，下安黎庶之心。幸喜莽贼剿除，冤仇洗雪，皆仗卿力恢复，而致朕于是位。近闻刘林结党，扶立王郎，假吾汉室之名，诈毁成王之业。东偷西劫，北伐南侵，社稷几危其手，人民敛迹伤容。今卿荡灭，整复王基，正所谓“壮士能挽天河，净洗甲兵不用”，功劳盖士，勋业无双！朕特遣使飞临，故授萧王之职。边疆抚息，罢甲回兵，免使朕怀萦系，以慰渴想心怀。故兹诏示，宣悉如行。 \\n 光武接诏拜毕，众将功臣齐贺新居王职。耿弇进曰：“百姓患苦王莽，复思刘氏速兴。今更始虽为天子，而贼将擅权，未有导王于正，但以自贵为常！劫掠民财，疾谗忠赤，使士卒敛容，更思莽日，是以知其必败也！今我王功名已着，义让两全，尚可久居是位而自苦哉？且我王以义征伐天下，可传檄而定也。天下至重，王可速取，莫待群奸俟衅，他姓得之，则我王枉劳前力，豪杰空瞻，愿王勤察。”萧王闻言，微笑而辞曰：“王郎虽灭，河北未平。姑待四方宁息，即帝未迟。”其心终不能征二于更始。 \\n 却说诸处各贼，名曰铜马、铁胫、尤来、大枪、上江、青犊、富平、获上等，各领部兵合共数百万人。所在州郡，攻掠劫夺民财。铜马聚于邬县，时值秋月，萧王会集诸将商议，共击铜马。邓禹曰：“此贼骁勇，不可轻敌。主公欲进，须起大军连城攻击，方可破贼。”萧王曰：“然也。”遂拜邓禹为元帅，岑彭、马武为副将，以姚期、杜貌为先锋，冯异、王霸为左右使。 \\n 是日，点起大军十万，上将千员，炮响一声，齐奔上马。 \\n 出城前行，干戈耀日，旗影蔽空。步卒骑兵，摆施百里。至枭县，离城五里下寨。忽南上一队军兵飞奔来至。萧王视之，乃大将吴汉，会清阳军来也。问曰：“来军多少？”汉曰：“三万有余。”萧王大喜，遂合为一处。于是士马益盛，粮草盈余。 \\n 邓禹分兵击城，叫贼徒决战。铜马闻言，大怒，令军五万，出城迎敌。两边排列阵势，铜贼出马，立于阵前，言曰：“白水村寇！吾素与汝无干，今来犯界，是欲讨死乎！？”马武大骂：“鼠掠小寇！不思立名于世，以就男子之规，但以劫财图食，真禽类不如也！岂足为义？今若早知降顺，则有恩爵之荣。如敢拒抗，残生不保！”铜贼大怒，抡方天戟，跃马直龋二人交战约十合，邓禹即令姚期、杜貌、岑彭、吴汉等将，一齐助杀。喊声震地，金鼓连天。众将混杀，铜马大败，急收残军走入城中，坚闭不出。 \\n 萧王分兵围祝困经两月，铜马食尽粮空，夜奔西门奔走。 \\n 吴汉截住，两军大杀一阵，被其冲过。又逢岑彭拦路，二人交马，共战十合，铜马败走，奔投东北而走。萧王领军追杀，至馆陶县，被其走入城去，令卒紧把。萧王分兵围祝又经半月，邓禹曰：“此城粮多草备，难可轻敌。主公暂且退军，离城五里立起营寨，然后与彼攻袭，吾等将兵则有本矣。”萧王曰：“然。”遂退军五里，屯布坚营。 \\n 忽一阵风过，邓禹进曰：“此怪风也！今晚贼兵必来劫寨，吾等须谨闭之。可令布起空营一所，四面埋伏军兵，姚期、马武守东门；岑彭、杜貌守西门；贾复、臧宫守南门；冯异、王霸守北门。再令祭遵、邳彤、寇恂、朱祐等军，伏于两旁接应。 \\n 吴汉、傅竣耿耳、王常保护主公于后营内。高烛明灯，读观兵略，铜贼兵至，必然南进。臣与马援伏于南山高阜处探望，待彼尽入，臣以火炮为号，四下伏兵齐起，使彼纵有拨天之手，不能出吾铁束之围。”萧王大喜，谓禹曰：“先生诚有鬼神不可测之机，天地难可量之计！”遂依其行，令众将分兵各伏去讫。 \\n 却说铜马聚集诸将议曰：“今刘秀兵雄将勇，且兼邓禹高谋，吾与累战，未克一胜。今又围城，日夜攻击，如之奈何？”忽小军报国：“刘秀退军十里，布立营寨，大王可率兵破之。”铜马闻言，大喜。至夜二更，点起大军五万，各披金甲重盔，长枪硬弩，上马出城。悄声寂步，至寨首，径从南门而入。见萧王坐于后营，秉烛观书。率兵急进，至中营，寂无动静，勒马遍观，乃一空营。铜马大惊，欲退。山上邓禹、马援望见贼兵俱入，急令擂鼓，炮响一声，四门伏兵齐起。吴汉、傅竣耿耳、王常四将自内杀出。旗幡鼓震，地泣天愁。铜马急望东走，被姚期、马武截祝回奔西出，杜貌、岑彭挡住，大喝一声，两军混杀。便欲南回，被冯异、贾复、臧宫等诸将一齐夹攻。铜马大败，乃高声叫曰：“吾愿归降，可休罢战！”萧王上见贼叫顺，急令众将休持。铜贼急奔下马，拜伏萧王之前，告曰：“小将罪该万死！乞主公仁恩宽宥！”萧王大喜，遂封首将为列侯，令合兵一处。铜马即首谢恩而退。 \\n 却说马武、姚期等众将议曰：“今铜马虽服，未可全凭！其乃劫贼之身，岂有忠心倾向？恐其假顺，暂脱死危，悉未能尽信。”铜马等闻其所议，甚愧流汗。虽得封用，亦不自安。 \\n 萧王知意，谓降者曰：“汝等休疑，但可竭力当先，成就功业，吾岂怀旧恨哉！”遂传敕令，各归营整点兵力。众皆大喜而退。 \\n 至夜人静，萧王自乘骑按行诸部，听得降者更相语曰：“萧王推赤心，置人腹中，安敢不效死乎？”由是皆服。萧王回帐。至次日天晓，悉以降者军兵分配诸将，遂数十万余。南徇河内，故关西号秀为铜马帝。有诗为证： \\n 萧王推赤置人心，天下苍生若望霖。 \\n 自是关中清镇后，民歌击壤颂尧音。 \\n  \\n   \\n  "}
{"章节": "第四十回 荐举能封太守 极五夜禁寒扶帝", "正文": "  \\n 第四十回　荐举能封太守　极五夜禁寒扶帝 \\n 　 \\n 王是日，萧王亲领诸部将卒，南入河内。忽人报曰：“今有赤眉大贼樊崇等，起军十万，攻击长安，祸在旦夕！乞我王急发兵救。”萧王闻言大惊，急谓邓禹曰：“赤眉兵势极大，非智谋之士则难破敌！吾欲托公往伐，净扫烟尘，救万民之涂炭，苏四海之来瞻，公意若何？”禹曰：“臣但无张良之智，韩信之计，敢不效死而当先乎？”萧王大喜，遂拜禹为前将军，中分麾下精兵三万，跟护邓禹，西入关征。复问禹曰：“今河内境界虽然富贵，奈其险要之地，吾徇河北，欲择诸将御守，而难有是人，将何如耶？”禹曰：“我王勿虑，臣举一将，可保万全。”王曰：“何将？”禹曰：“部将寇恂，文武兼备，有牧民御众之才，非此子，莫可使也。”萧王闻言，叹曰：“公善识人！”即拜恂为何内太守，行大将军事。王谓恂曰：“昔高祖留萧何守关中，吾委公以河内，务当竭力匡护，广给军粮，益卒励士，人马防遏他兵，勿以怠慢北度而已。”恂曰：“既食君禄，当尽臣忠。今主有所托，臣岂敢惮而辞哉？”遂谢恩而出。再令冯异镇守孟津。各吩咐讫，萧王亲送邓禹至野，王分别各往。邓禹既西，萧王亦北。 \\n 却说寇恂领萧王之敕，为河内太守。终日朝乾夕惕若厉，伐淇园之竹，为矢百余万。养马二千匹，收租四百万。军粮、兵刃，各个齐整。虽使远征近伐，未尝乏绝。 \\n 却说更始，以赤眉之乱，使大司马朱鲔及舞阴王李轶等，屯兵洛阳。鲔谓众曰；“今闻萧王北击，而河内孤寡，且河内之地民富财殷，正乃兴兵之所，吾等可急取之。使后萧王复至，将士无粮，不能争战，吾等乘胜击之，必然可破。”众皆大喜，遂令讨贼将军苏茂，副将贾疆，统领精兵三万，南渡巩河攻温。 \\n 寇恂知朱鲔犯界，即勒兵驰出。令人告喻近连诸县，发兵会于温下合击。军吏谏曰：“今洛阳兵渡巩河，前后不绝，宜待众军齐集，乃可出也。”恂曰：“温乃郡之屏藩，失温，则不能守，正宜速进，何惧之哉？”遂驰兵诣赴。忽人报曰：“偏将军冯异起军来助，请太守出接。”寇恂闻言，急出相迎。 \\n 冯异曰：“萧王委吾二人镇守诸处，今闻贼兵犯界，吾恐有负委托，特来相助将军，共清尘虏，不枉吾等英雄之名！”寇恂大喜，二人携手共人，令设宴。待席毕，即起兵行。 \\n 共合十万有余，及诸县齐集士马四至，幡旗蔽野。恂令士卒鼓噪大呼，言刘公兵至。苏茂军闻之，皆有惧怯之心。恂、异二人分兵隔河两处布阵，苏茂、贾疆出马，谓恂曰：“小将何名？早降免死！”寇恂骂曰：“豚犬贼子！不识河内寇恂将军？故来犯界，三合斩汝，显吾上将！”苏茂大怒，纵马横刀直龋二马相交，约战十合，苏茂败走，寇恂跃赶。贾疆截住，战不两合，被寇恂一刀斩于马下。河上旗幡一举，冯异急出，两处伏兵夹同攻击，呼声海沸，杀震山崩。苏茂败走，冯异、寇恂赶杀。追至洛阳，连击大破之。茂兵自投河死者数千，生获万余人。恂遂收军，入寨安歇。谓异曰：“贼虽破，奈李轶、朱鲔未除，将何如耶？”异曰：“李轶初与萧王谋约，吾遣将遗书说服此人，则朱鲔不难矣。”遂挥书一缄，遣人送下。书曰：愚闻明镜所以照形，往事所以知今，昔微子去殷而入周，项伯叛楚而归汉，周勃迎代王而黜少帝，霍光尊孝宣而废昌邑，彼皆畏天知命，现存亡之符，见废兴之举，故能成功于一时，垂业于万世也。苟令长安，尚可扶助，延期岁月，疏不间亲，远不逾近，季文岂能居一隅哉！今长安扰乱，赤眉临郊，王侯搆难，大臣乖离。纲纪已绝，四方分崩，异姓并起。是故萧王跋涉霜雪，经营河北。方今英俊云集，百姓风靡，虽邻、岐、慕州，不足以喻季文，诚能觉悟成败，亟定大计也哉！论功古人，转祸为福，在此矣。如猛将长驱，发兵围城，虽有悔恨，亦无及矣！汝岂不想初与萧王首约而起乎？愿早思之，无为后悔矣！ \\n 大汉偏将军冯异书拜。 \\n 李轶览读罢，低首无语。自思：“原与萧王首结谋约，加相亲爱。及更始所立，吾与共陷伯升，故知长安已危，不能持立。欲待降秀，恐怀旧恨。”心思反侧，不能自安，乃长声叹曰：“可恨当时与贼子同议，而致今日噬脐无及！”乃修书，令使回报，不复与争。书曰：轶本与萧王首谋兴汉，剿服寇兵，结荣枯之计，誓生死之盟，意气情孚，肝胆相照。轶当铭骨于衷，致死相报，则可何如是乎？恨误听贼子之唆，而伤君臣之义，诚羞愧汗，悔亦何追！轶故知长安颓息，更始难支，欲待肉袒负荆，恐上心怀旧恨，是以展转之际，不能以自安也！今轶守洛阳，公镇孟津，俱据机轴之要，岂可背慝而相戕哉？千载一会，思成断金，唯深追萧王，愿进愚策，以立国安兵息之愿也。汉舞阴王李轶谨书回奉。 \\n 冯异接书看毕，谓恂曰：“今李轶悦服，可乘锐进兵，攻击朱鲔，莫待众心思散，难破此贼。”恂曰：“公言是也。” \\n 遂起军南下河南城皋东十三县及诸处屯聚。兵卒闻汉军至，不征自服，降者十余万众。 \\n 却说鲔将武勃，知诸县兵叛，急将万余人马下南攻击。人报冯异，异知急，引部将渡河救杀。行至东皋，两军相对。武勃出马谓曰：“吾讨诸县反贼，与汝无干，今何率兵至此？” \\n 异曰：“河南知县尽属吾掌，汝尚诈言不省，来投死乎？”言罢，二将交马。约战十合，武勃败走，冯异、寇恂亟兵追杀。 \\n 赶至士公亭下，冯异大喝一声，斩武勃于马下。众将齐冲混杀，斩首五千余卒。残兵败卒，悉拜顺降。冯异收军，安寨顿歇。 \\n 却说李轶，自与异通书后，不复争锋，故异大显威胜。及斩武勃等将，轶独闭门不出。鲔闻大怒，令人暗入帐下刺杀李轶。由是，城中离析，多愿降刘。鲔自将兵数万，攻掠平阴。 \\n 冯异、寇恂引军对阵。朱鲔出马，冯异骂曰：“背主反贼！朝廷有何负汝？敢来犯境侵疆！今日斩汝阵前，以绝汉家之患！”言讫，激若雷怒，跃马提刀，飞奔入阵。二将交敌，战无三合，朱鲔大败，拨马急走。冯异、寇恂率兵追杀。赶至洛阳环城之下，众人一齐攻击。征云蔽日，杀气腾天，逃兵践足，战士相冲，贼兵大败。朱鲔拼命撞出，走入辽东而去。余兵将卒悉降拜服。于是寇恂、冯异连破胜贼，威震邻邦。洛阳境面，胆落神惊。是日班师，渡巩唱凯歌还。 \\n 却说萧王与邓禹于野王分别，亲引大军五万，进击河北。 \\n 忽人报曰：“今有大彤青犊主帅陈坚，闻萧王兵至，急引贼十万出城迎敌，两军相对。”姚期等众将一齐出马，对阵混杀。战至日中，贼兵不退，萧王见士卒皆饥，谓众将曰：“可饭再战。”贾复曰：“先破贼兵，然后就食。”言讫，奋勇当先。 \\n 贼兵见其势勇，各相奔逃而去。萧王遂即收军，进击北平。 \\n 却说尤来、大枪、五幡等贼，正于城中欢宴，忽听萧王军至，急引五万人马出城对阵。姚期出马，谓曰：“吾主北平，宽仁大度，纳谏如流，汝等早降拜伏，重加官职，不使遗臭于万世也！今若不从，则性命是亦难保矣！”众贼闻言。大骂：“妖人草寇，焉成大事？”跃马横刀，直取姚期。光武急催马武、岑彭等出阵助杀。众将齐冲混杀，贼兵大败回走。众将追杀，大枪拨马复战，被岑彭一刀砍于马下。姚期赶上，活捉五幡。尤来撞阵出走，吴汉急催耿弇、景丹、盖延、杜貌、耿耳、王常等十三将，四围掩杀。尤来欲奔西走，吴汉跃上，大喝一声，砍于马下。众将混搅入阵，斩首三万余级，伏尸百里，乱堕坡冈。余贼混散，入逃辽东而去。萧王收军入城，宴劳众将。 \\n 却说五校贼兵，招集数万人马，攻击真定。入报萧王，王曰：“若此之乱天下，何能得服清正黎民？”贾复进曰：“我主休虑，今大贼平定，何患小哉？臣愿乞军三千，一人往服。”萧王曰：“将军累战，受苦未息一安，今待吾差别将，汝且暂停。”复曰：“为人臣子，当尽耿忠，岂可畏难而苟安哉？”遂不听所言。上马勒兵而去。 \\n 行至真定，两敌相迎。五校首将出马，谓复曰：“汝何将士，敢来冲吾阵？”复曰：“匹夫草寇！还不知大汉护都贾将军名姓，故来讨死！”贼兵闻说，胆落神惊，欲回退走。贾复横刀跃马，大喝一声，斩于马下。众随将卒忙伏马前叫降。贾复大喜，遂令合会班师。三千军出，四万兵回，于是，诸邦震恐贾复之名。有诗为证： \\n 大将平蛮势若波，旌旗云拥照山河。 \\n 烟尘扫荡班师日，鸣凤青天唱凯歌。 \\n 贾复回至北平，萧王急出迎接，挽手归幕，问曰：“将军平贼若何？”贾复具言所事。萧王大喜，谓曰：“将军一举即破天荒。”遂令大宴酬劳。 \\n 至次日天晓，军人报曰：“贾将军伤发疮疾，甚在危笃，请大王急将何治？”大王惊，曰：“吾所以不令贾复为将者，为其轻敌也。果然失吾名将！”亲至帐下问疾，见复甚笃。萧王垂泪言曰：“吾常虑将军怀忿，为此故也。今日果然！”复曰：“以死事君，臣之当分，何足为恨？但臣未能继嗣，无可祀宗，今妻虽怀有孕，未知成否若何？倘或有嗣，乞我主念臣之意，扶持教导，终成不孝之名，则虽死而无憾矣！”萧王听言，不觉恸声，谓曰：“将军所失者，为吾剿除灭寇，恢复江山。恨秀不能以身代之，岂敢忘乎相从于患难之中也？既若细君身孕，生女耶，吾子娶之。生子耶，吾女嫁之。将军且重保养，而致身宁，岂足忧于妻、子乎哉？”言罢，令复安养。自出，勒兵徇蓟，至城安歇。 \\n 却说贾复疾愈，引军急追萧王至蓟，令卒报知萧王。萧王忙出迎接，邀入帐下坐序。二人甚悦。至次日，诸将进曰：“我王圣鉴，今河北尽平，百姓俱服，王可就此为帝，以慰众望。”萧王不听，再起军行至范阳。马武进曰：“天下无主，如有圣人承敝而起，虽仲尼为相，孙子为将，犹恐不能有益，反为不美，后悔无及！我王虽执谦退，奈宗庙社稷何？宜且远蓟，即尊帝位，以议征伐。今此无主而贼相乱击之乎？”光武惊曰：“将军何出是言也！可斩首为示。”马武曰：“诸将皆言，非一人也。”萧王使马武出晓，众将俱畏不言。是日，萧王引军从蓟还至中山，诸将复上奏曰：“汉遭王莽夺位，宗庙悉被灭绝，豪杰愤怒，生人涂炭，与伯升首起义兵，推尊更始为帝。而不能奉大统，败乱纲纪，盗贼日多，群生危蹙。大王初征昆阳，王莽自溃。后拔邯郸、北州、弭定，三分天下而有其二。路州据土，带甲百万。言武力莫之敢抗，论文武则无所并。臣闻帝王不可以久旷，天命不可以谦拒。惟大王以社稷为计，万姓为心，何得累拒而苦乎？”萧王又不听言。行至南平棘，诸将复固请之。萧王曰：“寇贼未定，四方尚敌，何速欲正号位乎？”诸将进言不从，且暂出。耿纯进曰：“天下士大夫，捐亲戚，弃土壤，从大王于矢石之间者，其计固望攀龙鳞，附凤翼，以成其所志耳。今功业既定，天下亦应，而大王留时逆众，不正号位，臣恐士大夫望绝计穷，则有去归之思！我王不可久自苦也。若大众一散，难可复合，时不可留，众不可逆，愿大王察臣愚衷，早苏众望。” \\n 萧王见纯奏言甚诚切当，深复感之，乃曰：待吾将思。” \\n 行至于鄗，召冯异问曰：“四方动静若何？”异曰：“三王反叛，更始必败，宗庙之忧，在于大王。今宜速从众议，军卒社稷，下为百姓。”王曰：“吾昨夜梦乘赤龙上天，觉悟心中动悸，此意若何？”异闻言，下席拜贺曰：“此天命发于精神也。心中动悸，大王重慎之性也，此天速大王登位，不可延迟。” \\n 萧王闻言，微微而哂。冯异遂退。 \\n 会儒生疆华，自关中奉敕伏符诣，进于王曰：“刘秀发兵捕不道四夷，云集龙斗野四七之际，火为主。”群臣因是，复进奏曰：“受命之符，人应为大万里合信，不议同情，周之白鱼，曷足比焉？今上无天子，海内混乱，符应之瑞，昭然著闻，我王宜答天神，以塞群望。”萧王于是准言，命有司设坛场于郊南千秋亭五成陌。军卒得令，喜笑不胜，即往南郊筑坛。建起高亭，四围结彩，中建御座，以黄包茵褥，铺于金龙椅上。 \\n 前焚宝鼎，后展绣屏。完毕，至县复命。六月己未，文武百官各整朝衣象笏，先临坛待驾登殿。有诗为证： \\n 骢马五更寒，披衣上绣鞍。 \\n 东华天未晓，明月满阑干。 \\n 是日，萧王车至，诸将扶上千秋亭。萧王令列香案于前，亲祝告天，祝曰：皇天上帝，后土神祗，眷顾降命，属秀黎元，为人父母，秀不敢当。群下百辟，不谋同辞。咸曰：王莽篡位，秀发愤兴兵破王，寻王邑于昆阳，诛王郎、铜马于河北，平定天下，海内蒙恩。上当天地之心，为元元所归。《谶记》曰：刘秀发兵捕不道，卯金修德为天子。秀犹固辞至于三，群下佥曰：“皇天大命，不可稽留。”秀敢不敬！ \\n 承祝罢，众将扶上宝位。鸿胪唱喝山呼，文武扬尘拜舞，齐伏金阶，听宣敕命。改年为建武，大赦天下。众将功臣各受封赠。帝令文武功臣各插金花于殿侍宴。众臣听罢，欣然即从，一齐戴上。手捧金杯，跪于帝前，告曰：“陛下新登宝位，臣等无可称贺，敢献野芹杯酒，以表君臣之义。愿我王万万高寿，永抚黎民。”帝大喜，曰：“朕居是位，俱赖卿等匡扶，而致今日之显！”言讫，即下位，令各侍于两旁。有诗为证： \\n 侍臣各显庙廊材，齐祝君王万寿杯。 \\n 酒滟金波扶日月，歌声喜气一时回。 \\n 殿前侍酒浮香醁，高品传宣修善珍。 \\n 圣主御筵犹未饮，便令颁赐及儒臣。 \\n  \\n   \\n  "}
{"章节": "第四十一回 赤眉郑北扶盆子 帝敕关西拜邓臣", "正文": "  \\n 第四十一回　赤眉郑北扶盆子　帝敕关西拜邓臣 \\n 　 \\n 却说赤眉、樊崇等，西入长安至郑，进谓刘盆子兄刘恭曰：“更始荒乱，政令不行，故使将军得至于此。今将军拥百万之众，西向帝城，而无称号，名为群贼，不可以久居。不如立宗室挟义诛伐，以此号令，谁敢不服？”遂令众将于郑北高设坛场，选日立帝。六月三日，众将拥护盆子上坛，南面而坐。文武皆唱山呼。 \\n 时盆子年十五岁，原在军中主家牧羊，被发跣足，敝赭污身。今见百官拜舞，心惧恐怕，欲啼。兄刘茂谓曰：“陛下休惊，此乃天子当分，为万民之主，何故忧惧？”即与总髻半头赤帻，乘轩车驾大马，四围绛帐遮护，退居闲室，犹从牧儿游戏。 \\n 崇虽起勇力，而为众将所宗。然不知书理，难任相位。时徐宣为故县人，原为狱吏，能通《易经》，共推宣为丞相，崇为御史大夫，逢安为左大司马，谢禄为右大司马。文武群臣各封赠讫。 \\n 却说邓禹领萧王之命，自箕关将入河东。河东都尉守关不开，禹攻十日破之，获其辎重千余。乘进围安邑，数月之久，未能攻下。更始大将军樊参闻知禹围安邑，乃引大军五万人，度太阳攻禹。人报知邓禹，禹曰：“狼野小贼，安敢犯境！”即遣诸将，分兵对阵。 \\n 樊参出马，谓禹曰：“更始未有负汝，何得唆反？刘秀为帝，今又起军侵犯吾境，欲尽争乎？”禹曰：“本图大事者刘秀兄弟，东荡西除，破灭奸贼于乱世中，创成基业，让彼为君。今更始荒政不理，故使汝等贼心日炽，串合赤眉，假立盆子为帝，欲夺汉室江山。今再不斩汝等，更待何时？”樊参大怒，跃马提刀直龋邓禹急率诸将出阵。两边混战，金鼓齐鸣；樊参败走，禹率兵赶至解南，众将四围击杀，大破之，斩参首于地，败卒各逃。禹遂收军下寨。 \\n 却说更始知赤眉立刘盆子于郑，使定国公王匡、陈牧、成丹、赵萌，屯新丰李军共兵五十万众，往郑攻伐。时张昂、廖湛、申屠舰胡殷等与御史大夫隗嚣议曰：“今赤眉扶立盆子为君，兵雄将勇，吾更始势败，难以支持！又且累行不仁之事，荒政虐民，吾等早思长计，莫待后悔无及。可于立秋之日，乘其祭社未备，吾等劫杀更始，会合赤眉兵入长安，共佐盆子，则不失乎功名之望！又且为于子孙长久之计也！大夫若何？” \\n 隗嚣大喜，曰：“吾亦有是意，但未会公等约议，不敢决行。” \\n 正话间，忽侍中刘能卿知觉，即往前殿告知更始。更始闻言大晾，叹曰：“恨目不识奸佞，久容贼子唆谋，嫉害忠良之将。而今日果候衅起！”言罢，退殿托病不出。 \\n 至次日天晓，召张昂等欲尽杀之。昂等皆入问疾，惟隗嚣不至。更始狐疑，谓众曰：“吾召汝等，必有事故，何隗嚣不至？！”张昂答曰：“陛下少怒，隗嚣随后即至。”更始曰：“汝等四人且于外殿听候，待齐同入，朕有事付。”四人遂退。 \\n 张昂、廖湛、胡殷见更始言异，疑恐有变，即突出殿外而去。 \\n 独申屠健在内，更始急传令将健斩首。健告曰：“小臣无罪，陛下何故变心，致臣于死！”更始曰：“朕无负汝，何与众谋造叛！”不容再说，令武士推出斩讫。 \\n 却说张昂、廖湛、胡殷三人勒兵叫叛，劫掠东西财库，至晚举火烧门，大战于营中，更始大败。次日，令安车骑百乘，将妻子载上，东奔赵萌、新丰而去。更始复疑王匡、陈牧、成丹与张昂等同谋，乃传旨召人。陈牧、成丹随召至殿，更始令将擒下二人，并皆斩之。王匡知惧，将兵入长安，与张昂等合击。更始急同赵萌领军五万，共攻匡、昂于城内。两军混战，喊杀连天。匡等败走，赵萌赶上。王匡跃马出城，奔投东走而去。更始收军，徙居长信宫。 \\n 却说邓禹于关西解城升帐独坐，忽帝使使者持节至，令人报知邓禹。禹急出迎接。至衙内，即安排香案，整笏听宣。诏曰：制诏前将军邓禹，深执忠孝，与朕谋谟，运筹于帷幄之中，决胜于千里之外。孔子曰：“自吾有回，门人日亲，”此之谓也。今朕有将军，山河旦复。自与将军野王分别，掠服寇军，再至于鄗，诸将不时逼请，是六月已未，不得己而即帝位也。 \\n 向托将军西伐，历苦勤劳，斩将破军，山西已服。功名远著，德誉已垂，百姓不亲，五品不逊，汝作司徒，敬敷五教在宽。 \\n 今遣王都尉授印绶，封为酂侯，食邑万户，汝敬之哉！兹诏示，宜就毋违。 \\n 邓禹接诏，拜舞礼毕，即令使者回鄗。是日，亲率大兵五万，渡汾阴河入夏阳，进攻赤眉。 \\n 却说更始中郎将左辅与都尉公乘歙，会同十万大军，共进攻禹。至汾阳河，两军相遇，邓禹出马谓曰：“汝何将士？敢来阻路？早伏受降，保汝重用！”左辅曰：“更始知汝反汉，共立刘秀为帝，故遣吾等特来讨伐，还敢巧饰，惑我忠良！” \\n 言罢，跃马抡刀，大叫众将掩杀。邓禹急率诸将出阵。两军混杀，金鼓鸣天。左辅等大败，拨回马走。邓禹催军赶上，追杀数里未及，即罢回兵。有诗为证： \\n 汾阳河遇战中郎，戟列锋芒耀日光。 \\n 杀气腾空阴雾蔽，威声震野贼兵藏。 \\n  \\n   \\n  "}
{"章节": "第四十二回 王匡结贼侵更始 盆子哀臣避赤眉", "正文": "  \\n 第四十二回　王匡结贼侵更始　盆子哀臣避赤眉 \\n 　 \\n 却说赤眉、樊崇等起军至高陵，忽听炮响一声，山坡后一队军兵，当头一将，金甲银盔，长枪白马，手执降旗，上写“定国公王匡迎顺”。樊崇急出下马，施礼谓曰：“远劳将军至此，少获迎接，乞勿见咎！”匡曰：“将军扶德伐暴，天启人归，吾久欲起兵接应，共佐明君。奈天未假愿！今闻将军兵至，故伏道相迎，万乞姑纳为用。倘名成就，虽泉下亦相戴矣！” \\n 崇曰：“将军文武拔萃，何故是谦？今幸不屈英才，肯护孤独，岂取背逆而忘哉？”言讫，二人大笑，遂合兵共连而进。 \\n 人报更始，更始大惊，急令李松领兵三万，出城迎敌。两军排列阵势，金鼓齐鸣。王匡出马，谓松曰：“更始残暴日肆，诬斩忠良，汝尚何苦力护而取辱哉？”李松大骂“背义匹夫！不思更始与汝王侯之位，贪心犹未满足，交串贼兵，欺天反主，三合斩汝，以泄君恨！”王匡大怒，纵马直龋李松奋挺长戈，冲阵对敌。二人交锋，共战十合，王匡败走，李松跃马赶上。 \\n 樊崇见匡败走，急出助战。二人亦交十合，不分胜负。再令擂鼓，又战十合，樊崇诈败，李松追杀。赶至山坡，樊崇大叫：“王匡等诸将。”十万军兵齐出，四下夹攻。李松将寡，遮抵不住，勒马回走。樊崇率兵赶上。王匡兜弓搭箭，望李松奋射，中马而倒。樊崇急近拿住，令军绑缚，囚陷，余卒皆降。祟等乘胜率兵攻城。 \\n 至东门，把守校尉乃李松之弟李汛。赤眉令人谓之曰：“今吾主将樊大将军，拿获汝兄李松，囚陷于车，汝若早开门献，则活其命。倘再抗拒，汝生难活！”汛闻，即开门降献。九月，赤眉入城。 \\n 人报更始，言：“李松出阵，被赤眉大将樊崇活捉，复进攻城。把门校尉李汛开降，赤眉都已入城。陛下急将何治？” \\n 更始闻言大惊，心惶无措。急跨上马，单骑奔走，从国城门出。 \\n 妻妾妇女随后哭赶，连声呼曰：“陛下既欲出逃，当下马谢城而去。”更始即下马，望城泣拜。复上马而去。 \\n 却说朱鲔复聚兵于洛阳，残害百姓，苦虐军民。帝遣大司马吴汉、朱祐、岑彭、贾复、坚谭等十一将，领兵五万，进击洛阳。各遵旨命去讫。 \\n 却说更始弃城，奔至高陵，妻子裸袒流落道途，帝闻之大惊，心甚忧悯，乃遣使下诏，封为淮阳王。诏曰：朕尝力谏皇兄，不自省察奸佞，而果贼衅相凌，祸起萧墙，悔思无及。今赤眉攻迫，弃舍城位，妻子裸袒于道旁，妾妇流落于村径。朕闻涂炭，甚切忧思！故兹颁诏，飞临封授淮阳王职。再谕吏士人等，敢有仍前故违诏旨，暗相戕害者，罪同大逆！故兹诏谕，宜悉宣知。 \\n 更始正于城衙独坐，闷想嗟吁。忽人报曰：“帝遣诏至，请大王出接。”更始急排香案，整笏接入。俯听宣读，仍依君臣礼行拜毕。众将拥扶就职。 \\n 却说吴汉等诸将领军至洛阳，分兵围伏。令人报知朱鲔，言“吴将军四面排布阵势，兵如铁束，将军纵能插翅腾飞，今番决要拿斩！将军若早降，不失原职。如不愿从，祸临眼下”。 \\n 朱鲔闻言，默默无语。遂开城出降，接入汉兵至衙，安抚百姓。 \\n 十月癸丑，帝亲驾入洛阳，吴汉、岑彭、贾复、朱祐、坚谭等十一将军，引朱鲔降者齐出接。朱鲔进曰：“小将罪该万死！乞陛下仁恩宥恕！”帝大喜，遂封鲔为洛阳太守。鲔顿首谢恩，各护车驾入城幸南宫。见殿宇损坏，令坚谭监着校尉整造宫府，而于是定都。 \\n 却说邓禹于汾河击走左辅等，时刘盆子兵过，肆暴残虐，吏民百姓不知所归。邓禹乘胜独克，而师行有纪，皆望风相伏而迎。一日之间，降者以数千计。众号百万军会合即行，禹遂止之。暂停车马以抚劳百姓。乡村父老童稚，垂发戴白之人，满车下莫不感悦。于是，邓禹名震关西。 \\n 诸将豪杰皆进告劝禹曰：“今赤眉已占长安，击走更始，将军可急进兵，莫待养锐锋益，难与禁持！”禹曰：“不然，今吾众虽多，能战者少，前无可仰之积，后无转馈之资。赤眉新拔长安，财富充实，锋锐未可当也！然其盗贼群居，无终日之计。财谷虽多，变故万端，岂能坚守也哉！今闻上郡、望地、安定三郡，土广人稀，谷多畜众，吾且休兵往北，就粮养士，以待赤眉势败，方可图也。”遂不听诸将之言，引军往北进发。 \\n 行至柯邑，凡经过各郡邑，皆开门归附。西河太守宗育，闻禹兵至，即领大军三万出降。邓禹大喜，遂令合兵一处。 \\n 却说帝于洛阳，忧思关中未定，而禹久不进兵，乃遣使赍敕，往北催邓禹，急取长安。敕曰：朕闻司徒邓将军，德报诸郡，可并尧也。今亡贼不攻，则同桀也。前者朕托关中于将军，则天下重事悉从所发。奚何舍政而窃小哉？长安更始，自赤眉侵入，弃妻逃走，吏卒人民遣遑无倚，宜速进兵剿除贼寇，攘解百姓之倒悬，系万民之心。 \\n 望一慰朕躬之思，二利兵家之快。今则久驻他邦，骚州扰县，而自专据，何其理乎？故兹敕谕，宜即加兵。倘再延捱，欺慢上意，垂示不贷。 \\n 邓禹开敕读罢，微微笑曰：“主上岂知吾意？”竟不从言。 \\n 遂分遣将兵，且攻上郡。令冯愔、宗歆守栒邑。二人争权，一齐上马，持戟相攻。共战十合，宗歆败走，冯愔跃马赶上，大喝一声，斩歆于马下。回至县衙，勒兵反汉进攻禹。禹急令使往洛阳，奏闻帝主。使者至，帝宣入问。使者具奏所事，帝曰：“愔所亲爱者何人？”对曰：“护军黄防极与善交”。帝度愔、防二人不能久和，势必相忤，即令使者回报，言“杀愔者必黄防”。乃遣尚书宗广持节诈降冯愔。广领命上马即往。 \\n 行至徇邑，令人报知冯愔。冯愔大喜，急出迎接，邀入衙内礼坐，谓曰：“公若竭力相扶，创成功业，富贵共之。”广曰：“蒙君不弃，当死相报，岂庸常哉！”至经月余，防果执愔，奔于洛阳献帝。帝大喜，乃赦其罪。 \\n 却说刘盆子居于长乐宫，诸将日会，各争论功，交头接耳，乱扰席前，并无一人畏服。至腊日，崇等设宴大会，请盆子坐正殿中。黄门吏卒，持兵跟护。其后文武公卿，皆列坐殿上，令女乐筵前歌舞，品竹调丝。酒未至中，一人出一书简，言欲谒贺。其余不知书者，皆起请为书名，各个屯聚席前，更相背向。 \\n 忽大司农杨音按剑骂曰：“诸卿皆老佣也！今日设君臣之礼，故下扰乱，不遵法律，儿戏尚不如此，何其对君饮乎！皆宜格杀。”众人闻说，竞相班斗，各奋持兵，互相杀伤无数。 \\n 殿上盆子莫能止之。卫尉诸葛樨闻之，遂勒兵人殿，杀百余人，方才定息。盆子惶恐，日夜啼泣，独与中黄门同榻共卧。但得内观主阁，而不闻外事。 \\n 若向时，掖庭中宫女数百千人，自更始败后，幽闭殿内，乏粮无食，掘庭中萝葡之根，或捕池鱼而食。有饿死者，因相埋于宫中。忽盆子至，各伏阶前，泣相告曰：“陛下登位，妾等数百千人，幽闭宫中无食，忍饿死者不可胜数，乞陛下仁怜，救妾众人残命！”盆子听罢，顿足嗟叹！遂令中黄门给米，每人数斗，各皆叩首谢恩。后盆子去，悉饿死宫中不出。 \\n 那刘恭见赤眉众乱，知其必败，自恐兄弟俱遭所祸，密教盆子解下玺绶，与众辞让告归。盆子欣然即从。建武二年正月朔，大会诸将。刘恭先谓崇等曰：“自蒙诸君共立恭弟盆子为帝，德诚深厚。奈且未周一载，混乱日甚，想不足成大事，恐命死于他人之手，反无所益也！愿退为庶人，无穷感戴。”崇等听言，顿首起曰：“此皆臣等罪也！愿勿疑虑。”恭复坚请。 \\n 崇曰：“众立天子为生民之主，抚育四方，今式候固为请拒，宁欲事乎？”恭大惭而退。盆子乃下龙床，解玺，叩头告曰：“今诸郡县官，遣吏贡献粮物，而盗贼依旧，辄见劫夺，流闻四方，莫不怨恨，不复信也。向且所立，皆非其人，不由所愿。 \\n 今宁乞骸骨归乡，以避杀害之难，乞诸君哀怜耳！”言讫，泪下如雨。崇等诸将莫不哀怜，乃皆顿首告曰：“臣等无负陛下，何苦忧思！请自今以后，不敢复肆纵欲。”因共抱持盆子，扶上宝位，带掌玉玺。盆子号呼不得已而受之。既罢，各出。 \\n 盆子闭宫自守，从此日起，三辅诸将翕然无竞，皆称天子聪明智度。百姓人等争还长安市里。才满二十余日，赤眉贪嗜财物，复肆前凶，混相劫夺。城中粮尽，放火焚烧宫室，遂载宝物引兵西过祠南郊。车甲兵马，最为猛盛，众号百万。盆子乘王车，驾三马，后者数百骑，望南山进发。行至郿城，更始大将军严春知，引兵三万，出城对阵。盆子曰：“何人出拿此贼？”樊崇高声应曰：“小臣愿往。”言罢，飞马而出。两军排列阵势，金鼓齐鸣。二将交马，约战十合，严春败走，樊崇跃马赶上，大喝一声，连人带马斩为两段。 \\n 杀散众军，遂入安定北城。 \\n 至阳城，途逢大雪，坑谷皆满，士卒冻死者数百人。勒兵复还，毁掘坟墓，劫取重宝，污辱吕后之尸，侵掠生民，贪无厌足。邓禹知其自乱，遂引兵进击。南至长安。驻军昆明池，大飨士卒。 \\n 一日，升帐召诸将曰：“吾欲选日亲谒高帝之庙，以祀十一帝王之柩。汝等众人各要斋戒，共入奠祭。”众将俱诺，遵命而退。次日，邓禹沐浴，整洁朝服，往谒神位，诸将各个净身跟护。入庙祀毕，禹令使者收起十一帝柩，送诣洛阳。使者遵命，即日起奉去讫。禹遂引兵进击延岑。 \\n 至蓝田，两相撞遇。延岑出马，头顶金凤盔雉毛缨，身披绛红袍白银甲，手提方天戟，坐下赤色马，立于阵前，大叫刘军搦战。邓禹出马，谓曰：“汝知汉司徒邓将军否？”岑曰：“小鸡豚犬，何足为羡？”邓禹大怒，急率诸将进击，各排阵势，擂鼓摇旗。兵戈戟接，人马相冲，延岑大喊一声，搅军混乱。邓禹见势将败，急收军走。延岑亦不追赶。 \\n 邓禹奔至云阳，忽小军报曰：“前有两员大将，一人红袍白甲，雉尾银盔，手执丈八长枪，坐下红鬃战马；一人白袍金甲，雉翅链盔，手执降魔铁杵，坐下乌燕色骓，领军数万，截住去路，如之奈何！”邓禹闻言大惊，亲至勒马向前，望见红袍铁马者，乃汉中王刘嘉也。禹遂高声叫曰：“来者莫非汉中王刘将军乎？”刘嘉听说，慌忙下马，施礼谓曰：“将军为何至此？”邓禹具将长安赤眉及诸处所败之事，逐一诉知。刘嘉大惊，复问邓禹曰：“主公事势若何？”禹曰：“自赤眉起入长安，遣吾关西守御，后再未同一会。今帝位于郎，而都迁于洛阳矣。”刘嘉大喜，各叙闲别之情。刘嘉遂引李宝相见。禹问嘉曰：“此将军何人也？”嘉曰：“丞相李宝是也。”二人遂施礼毕。刘嘉令合兵邀入城衙安歇。 \\n 住经数日，李宝常恃相位之势，凡见禹等诸将倨慢无礼。 \\n 一日，邓禹会集诸将，于厅衙议事，宝亦自尊。禹曰：“同僚相遇，何得是倨？”宝曰：“吾居相位，除使君王之外，谁敢与并职乎？”禹曰：“吾受公侯之位，兼领大司徒之职，尚未敢倨自尊。汝乃自僭其位，未沾上命所赐，安敢与吾并立而玩法哉？”言讫，喝令左右擒下斩首。刘嘉力劝不从，推出辕门斩讫。宝弟李珍知禹戮杀其兄，即点兄部诸将，交攻击禹，杀其将军耿诉。禹思兵寡，不与拒敌，乃拔军走入高陵而去。 \\n 禹自冯愔反后，威名渐损。又乏粮食，军士饥饿难忍者皆餐枣菜，累与贼兵交战不利，归附者日益离散。禹甚忧切惭愧，思无计出，遂令使者报闻朝廷，取兵助击。使者领命上马而去。 \\n 却说帝姊湖阳公主，新居孀寡。一日，帝于后殿请出，问曰：“吾欲选择贤臣，匹配尊姐，庶免久居只凤，独宿孤鸾，姊意何如？”答曰：“恐无贤德，莫若自守。”帝曰：“朝臣英佐，随意所观。”主曰：“惟大臣宋公威容德器，群臣莫及。”帝遂设朝，令主坐于御屏风后，召宋弘至殿，谓曰：“谚曰‘贵易交，富易妻’，人情乎？”弘曰：“臣闻，贫贱之交不可忘，糟糠之妻不下堂。臣家有前妻，不敢再娶！”芾闻弘奏，叹曰：“真义士也！”遂不复强，乃顾谓主曰：“事不谐矣！ \\n  \\n   \\n  "}
{"章节": "第四十三回 未破赤眉重拜将 请兵伐暴拯时危", "正文": "  \\n 第四十三回　未破赤眉重拜将　请兵伐暴拯时危 \\n 　 \\n 帝见宋弘谨执纲义，即加升为大司空。弘叩首谢恩而起。 \\n 忽一人趋殿，奏曰：“邓司徒遣使来至，久待午门之外，未敢擅入，乞吾王传旨。”帝宣入至殿，问曰：“来使为何？”答曰：“邓司徒自冯愔反后，与赤眉等战败，走入高陵，又无粮食，士马饥亡，归附者日益离散。特遣小使报知陛下，乞早发兵相助，乘赤眉之乱而进击破之，莫待复聚难与相持，乞陛下圣鉴！”帝闻奏，令使先回报说随后发兵来助。使者慌忙叩首，谢恩而出。 \\n 帝召偏将军冯异至殿，谓曰：“今赤眉侵入长安，势大难敌，故邓司徒累被所败，不能一胜。朕托将军勒兵往助，愿为竭力攻击。若破除贼后，没世不忘。”异曰：“臣蒙陛下厚恩，虽无能可报，今既所托，虽死亦可也，奚敢望逸而惮哉！”言罢，遂出，点兵十万，俱披重甲坚盔，长枪硬弩。炮响一声，出城上马，旌旗蔽野，杀气腾空，步卒马兵千里不绝。帝亲乘车驾，送至河南，乃敕之曰：三辅遭王莽、更始之乱，重受赤眉、延岑之害，万民涂炭，百姓祸殃，激窜他方，无所依诉。将军今奉辞讨诸阴谋反掠不道，如小贼聚寨降者，令其首帅先至京师见朕，散其小民，各就农业，坏其宫壁，无使复聚征伐扰乱乡方。且今托将军所事，非必略地屠城，要在平除贼盗，安抚民庶。朕昔部下诸将，非不能健斗取胜，然好勇，敌不在安集。将军素有济世养民之才，故托所往，莫为劳苦所厌，而空负朕愿。 \\n 冯异顿首受命拜别，引兵西行。所过州县，群贼皆称将军，望风偃伏，降者数千人。 \\n 却说邓禹败至高陵，日夜忧切。一日，独于厅上闷坐，忽人报曰：“使者回来，未敢擅入，乞将军传命。”禹闻报，急令唤至，问曰：“见帝若何？”使者答曰：“帝令小人先回，随后发兵来助。”邓禹大喜，令使退。忽人报圣旨到。邓禹急排香案，跪伏听宣。诏曰：人情得足若于放纵，快须臾之欲，忘慎罚之义，惟将军业远高大，德著名垂，诚欲传于无穷也。今日累战贼兵，身经万苦，日披坚甲，夜枕寒戈，朕甚悯切。故兹特诏远安，慎毋与寇争攘。赤眉无谷，自当来服，朕以饱待饥，以逸待劳，折箠苔之，非诸将忧也。无得复妄进兵，将军可急还朝，同评国政，则朕无忧于万一也。临楮拳拳，无复再示。 \\n 邓禹听宣拜毕，甚惭受任而功劳不遂，再点饥卒，复至长安，与贼累战不利，乃还军闷坐。 \\n 却说冯异军至华阴，与赤眉约期会战。异召军中壮士数百人，谓曰；“汝等变更衣服，与赤眉一样妆束，埋伏道旁。待兵交战，齐出接应，使赤眉混乱不知，方可破矣。”壮士遵命去讫。忽人报曰：“赤眉万人围击前部，将军急发兵助！”异曰：“无妨。”遂令少数百人马出救。贼见异兵寡弱，尽起同攻。 \\n 异见赤眉俱出，亲领大军撞入其阵，与樊崇交马。二人共战十合，崇败回走。冯异赶上，搅阵混杀，战至日中，贼气衰倦。 \\n 冯异举旗一展，道旁伏兵齐起，冲阵混搅，衣服相乱。赤眉不识别将，只道己兵，放心前战。来者尽遭所杀，众遂惊溃，各相逃去。冯异追击，赶至澈底，大杀一阵，斩首数千级，降其男女八万余人。樊崇等余将，东走宜阳而去。冯异收军，远入长安城内，安抚百姓。令使赍表至洛阳，奏闻圣上。 \\n 却说汉帝，一日设朝会众文武，讲议国政之事。正论间，忽一臣趋殿奏曰：“关西偏将军冯异令使进表，乞陛下传旨。”帝令宣至殿下。使者呈上表曰： \\n 五百年必有王者兴，仰圣人之在御，大一统而天下治。际景命之维新，尽驱贼寇之烟尘。诞布幅员之声教，乾坤清肃，日月光明。钦维皇帝陛下，天赋圣神，德全勇智，握赤符而启运，仗黄钺以兴师。进攻武关，黎庶有来苏之望。开基建业，英雄识真主之归。顾豺虎之噬人，正龙蛇之起陆。爰饬徒旅，肃将天威。长安薄伐，莽贼碎首于渐台。馆陶略征，铜马面降于塞野。道逃驱而河北安，诸伪平而荆越定。立纲陈纪，治具毕张。发政施仁，民心大悦。东南已乐于生途，西北尚困于寇攘。推其所由，厥有端绪。惟彼赤眉众贼，始自穷荒，乘更始之衅，终突好群而崛起。以刘盆而干天纪，以犬羊而乱华风。 \\n 崇编发而章甫是遗，紊族姓而彝伦攸斁。逮于既嗣，尤为不君。 \\n 群贼欺其昏弱，乱政擅权。百姓累遭深害，劫夺财物。朝廷之政不纲，英雄之志斯奋。兵连寰宇，祸结中原。是用吊伐，以拯颠连。延举安攘而靖乱略，事非获已谋乃佥同。顾惟一介之匪才忝膺，受总戎之重任。临轩授钺，俾救民于水火之中，分阃掘机，幸折冲于樽俎之外。旌旗靡而关西下，金鼓震而淮阴平。渑池尽泄其兵，高陵竞崩厥角。风驱雷轰，电掣星驰。镇戍溃而土崩，禁卫严而瓦解。赤眉各窜于穷边，君臣相谋于遁逃。朝集内殿之妃嫔，夜走北门之车马。臣等勒兵已入其都城，奉宣德威，以安黔庶。尽收图籍而封府库，列郡之讴歌四集，百年之污染一新。驰驱虽效于微劳，方略实遵乎成算。所以聿彰鸿烈，耆定武功。东沧海而西昆仑，南调题而北穷发，无有远近，莫不尊亲。玉帛会，车书同，兴太平之礼乐。人纪修，风俗变，正万世之纲常。臣冯异，顿首百拜，谨奉表上闻。 \\n 帝览表读罢，大喜，叹曰：“此子诚有济世安民，轻兵一举，即荡微尘。”遂遣使赍玺书，拜异为征西大将军，及奖誉其名。使者即上马，行至长安东门停下，令人入报。冯异正于堂上玩读兵书，忽小军报曰：“圣上有旨。”冯异令军急排香案，上马出迎，接入衙内，俯听宣读。诏曰：始虽垂翅回溪，终能奋翼渑池。可谓失之东隅，收之桑榆。 \\n 朕初托邓将军讨贼，累与交战，未克取胜。今将军一举，即破天荒，岂不犹鸟之垂翅，而终解奋飞。人之未遂，而晚当成也。 \\n 朕蒙表达，喜跃不胜。惟念将军平除寇攘，士卒苦劳，故遣使赍封绶为征西将军之职任，以及劳抚诸军。寇害既平，宜急返，故兹诏示，想悉宣知。 \\n 冯异听宣拜毕，令使回朝。众将齐相庆贺，大排筵席，宴劳诸军。 \\n 却说汉帝闻知赤眉余众走入宜阳，会集文武，共议御驾亲征。以姚期为先锋，郅恽为副将，王霸、坚谭为左右护驾大将军，点起雄兵十万，战将百员。帝传旨军中：“前途不许骚扰民士，掳掠财物，如违者，即斩。”众军卒各遵听诺。 \\n 是日，上马出城。帝乘龙凤车驾大马，四围珠帘遮护，上以皂盖青罗，手执玉圭，足穿珠履，前呼后拥，左御右扶。凡所经过州县，士民官吏远远欢迎。旄倪观者，伏满两旁，无不感悦。行经数日，至近宜阳，令人报知。赤眉樊崇等闻言，惶惶震恐，不知所谓，急相议曰：“刘秀兵强将勇，吾等弱寡衰微，若再与拒，决难取胜。莫若拜降归顺，以免士卒之劳。”众闻崇言，答曰：“将军言者是也。”乃遣刘恭先出乞降。恭即出拜，至驾前跪伏，告曰：“盆子将百万之众，自缚降顺，陛下何以待之？”帝曰：“既能早省，待之以不死耳。”恭遂叩头，回报言帝宽宏之事，众皆大喜。崇等遂与盆子及丞相徐宣以下三十余人，肉袒拜降。所得传国玺绶及更始七尺宝剑、玉璧等物，悉将献上。帝大喜，令诸将护驾入城，安抚百姓，赏劳众军。 \\n 帝见宜阳城西积聚兵甲，与熊耳山相齐。遂令本县厨子给食与十余万人，皆得饱饫。明旦，将兵器大陈，操演至次日。 \\n 帝驾车亲引诸将临洛水操练，令盆子君臣列于两旁观看。帝谓盆子曰：“自知当死否？”盆子叩首进曰：“臣罪应死，犹幸陛下相怜，姑赦之耳。”帝笑曰：“朕与汝同宗室，岂无释之者乎？”又谓崇、宣诸将曰：“汝等莫悔降乎？朕今遣汝归，当勒兵鸣鼓，与朕相攻，决其胜负，不欲强相服也。”徐宣等叩头告曰：“臣等出长安东都门，君臣计议归命圣德，则百姓乐安，万民喜仰。今日得降圣主，犹去虎口归母，诚欢诚喜，无所恨也，乞陛下仁恩宽宥。”帝曰：“卿所谓铁中铮铮，庸中佼佼者也。”又曰：“诸卿大为无道，所过皆夷灭老弱，溺社稷，污井社。然犹有三善：攻城破邑，周遍天下，本故妻妇无所改易，是一善也；立君能用宗室，是二善也；余贼立君，迫急皆争先降，自以为功，诸卿悉能完全以付于朕，是三善也。”言讫，遂封盆子为赵王，令崇等诸将各与妻子居住洛阳，每一人赐宅一区，共田二顷。众将叩首，各谢恩退。帝亦还朝。 \\n 于此尤见光武大度。即降赤眉，先折以威，后扬其善，所以十万余人皆诚服而无后患。有诗为证：御驾亲征出宜阳，赤贼闻风伏地降，更赐良田归宅院，仁君自是智汪洋。 \\n 却说刘永，更始时立为梁王，更始败后，据国起兵，以董宪、张步为大将军，专据东方，自称帝于雎阳。复令宪为海西王，步为齐王。故南事梁楚，而步得专集齐地，据郡一十二焉。 \\n 帝闻，急召虎贲大将军盖延至殿，谓曰：“睢阳刘永反称为帝，东据一十二郡。朕欲托将军往伐，救拔万民，将军若何？”延听言，欣然答曰：“臣即愿往。”帝遂与兵十万，亲送出城，嘱之曰：“将军此行，则东方之土悉付卿身，赖为竭力匡护！”延曰：“此乃臣之当分，不劳圣虑。”遂拜别上马，前往雎阳进发。将至近到一平坦大坡，令军扎下营寨，来日对阵。 \\n 却说刘永，一日会集诸将于厅议事。忽人报曰：“洛阳汉帝差遣大将盖延，领军十万，来取雎阳，已在十里山坡下寨，请大王将何如治？”刘永闻言，大惊，慌手无措。小军又报：“汉军临城，请大王急发兵拒。”永遂披挂，同大将苏茂领军五万，出城迎敌。两军相对，盖延出马，刘永曰：“汝据北方西郡，吾守东方，何得率兵犯界而讨死乎？”盖延大怒，骂曰：“背主逆贼！更始以汝为王，心犹不足，今又反汉，自称为帝，窃掠州郡，不思贼贱微身，岂能当受天子之分！三合斩汝，以绝刘氏之患。”言罢，挺戈奋马，直取刘永。二人交锋，约战五合，刘水败走，盖延赶上，苏茂挺枪截祝两军混战，金鼓齐鸣。二将亦交数合，苏茂抵敌不住，回马急走。盖延率兵赶击，追至城下。永遂收军，走入城内，坚闭不出。盖延分兵围之。 \\n 守经百日，延兵尽收粮谷，城中乏食。永、茂夜开西门出走。盖延赶上截住，刘永勒马复战。未及三四合，被盖延奋砍一刀，连人带马削为两段。苏茂见势不利，保护永子刘纡，奔东而去。盖延收军，复至城下。永弟刘防举郭献降，接入汉兵，扶盖延于衙端坐；防伏于前，顿首请罪，延遂赦之。 \\n 却说苏茂保护刘纡，走至蕲县，与周建等兵，立纡为梁王。 \\n 四年春月，盖延引兵复击，茂闻，即奔海西王董宪处去。 \\n 却说平敌将军庞萌，为人谦卑逊顺，帝甚信爱之，尝称曰：“可以托六尺之孤，寄百里之命者，庞萌是也。”因使与盖延共击董宪。时有诏书下延而不及萌，萌以为延有谮己之心，使不诏救，自疑，遂反袭破延军，与董宪连和，自号东平王。帝闻之，大怒，乃自将讨萌。即遣使与诸州将士，书曰：“吾尝以萌为社稷之臣，将军得毋笑其言乎？老贼宜速诛之。”诸将接书，各厉兵马，会于雎阳，待帝临击。 \\n 是日，汉帝令前将军王梁，勒兵十万，御驾亲征。炮响一声，齐奔上马，拥护御驾出行。赤帜霞天，金戈耀日。既至，先入桃城安歇。 \\n 却说董宪闻帝自讨庞萌，乃与刘纡引兵去下邳，还兰陵，助萌共击汉帝，合兵三万，急进攻城。帝知，留下龙车辎重，自引轻骑三千，步卒数万，夜赴任城而去。 \\n 其地相隔桃城六十余里。次日，诸将奏曰：“贼兵所来者，气势弱寡，陛下可宜速攻，莫待延聚众，益难与争持。今若一下则破，如反掌，何惧之哉！”帝曰：“贼兵精壮，不可轻敌，且休士养锐，以挫其锋。待众方集，则可动兵。”城中百姓人等见汉帝驾至，众心欢悦，益固坚守。时大司马吴汉、捕虏将军马武、汉中将军王常、讨虏将军王霸等俱在东郡，帝遣使召之。使者领旨，飞奔上马而去。 \\n 却说庞萌知帝夜走任城，悉起大兵进击。至城下，分兵围祝连攻二十余日，不能得下，众将军士悉皆疲困。是日，吴汉等兵至，且入桃城安下。次日，进军分作两路并入。帝闻，纵兵而出，前后合击，萌军大乱。马武撞入阵中，正合庞萌二人，交马斗无三合，庞萌败走，众军一齐混战，喊杀连天。董宪，苏茂等急走朐山县去，丢下刘纡一人，不知所归，被军士高扈斩首来降。 \\n 吴汉等率兵再赶，追至朐山城下，分兵围击。萌等坚闭不出。困经半月之余，城中粮尽，无计可奈。董宪曰：“食尽不可虚守，兼且汉兵骁勇，难与对敌，莫若夜开西门，走奔东海，再作区处。”众将皆诺。至夜二更，宪令军士饱食，上马潜步，开门出未将半，有人报知吴汉，汉即分兵截击。庞萌正望山坡前走，忽听炮响一声，马武、王霸领军当头截祝萌往后走，吴汉、王常赶至。前攻后击，左冲右突，庞萌拼命杀出，被马武拦祝约战两合，提起青铜刀，望庞萌脑后一砍，削为两段。 \\n 董宪乘势冲出，吴汉赶上，大喝一声，杀于马下。苏茂高叫：“将军休战，小将愿随鞭镫。”吴汉遂令罢阵。苏茂跳下，跪伏马前，告曰：“小将罪该万死！望将军姑恕。”吴汉大喜，遂令合兵一处。于是吴汉平定江淮、山东等处，声震东都。是日，班师拥驾回京而去。 \\n  \\n   \\n  "}
{"章节": "第四十四回 勒马讨凶安社稷 复攻反贼再兴师", "正文": "  \\n 第四十四回　勒马讨凶安社稷　复攻反贼再兴师 \\n 　 \\n 却说冯异自入关中，赤眉平定，而众寇犹盛。时涿郡太守张丰，反与彭宠等连兵击异。异且战且行，屯兵上林苑中。延岑自称武安王，欲据关中。引张邯、任良等大军五万，赶至上林攻异。两军对阵，延岑出马，冯异骂曰：“狼野小毒，敢望大食。不思赤眉势若利锋，尚白面缚拜降。汝乃山鸡野雉，敢与灵凤争巢。早伏受降，免擒碎首。”延岑大怒，提刀直龋二人交马，共战十合，延岑败走，冯异赶杀。张邯挺戈截住，战不三合，忙走不禁。任良出马，亦不三合，败阵飞走。冯异率兵赶上，大杀一阵，斩首千人。延岑、张邯、任良等将俱各逃走。诸营保守哭护延岑者，皆伏马前，高叫：“将军，小卒愿降。”冯异大喜，遂收兵安寨。 \\n 却说延岑等走至长冈，聚会残兵，尚得二万余，即行攻析。 \\n 异知，急遣复汉将军邓晔、辅汉将军于匡，分军五万往击。二将领命，各披甲上马前行。邓晔青袍锁甲，白马红缨，头顶白银盔，手提方天戟。于匡红袍白甲，赤马青缨，头戴金练盔，手执昆吾剑。骑兵步卒，各执轻戈。行至析县，两军相遇，延岑出马，大叫：“小将对阵。”邓晔、于匡二人分兵并出，不与打话，令卒擂鼓，两胁夹攻，左冲右突，搅军混战。邓晔杀至阵中，撞遇任良，战不两合，被晔一刀砍于马下。延岑见势不利，勒兵分走。晔、匡二人赶上，大杀一阵，斩首千级。逼其大将苏臣等八千余人，忙下拜降。邓晔大喜，遂合兵入县暂歇。 \\n 却说延岑自武关走入南阳，时百姓饥饿，死者不可胜数，生者则割死者之肉充饥，人相食人。黄金一斤只换豆粟一斗，道路断绝，粮税不输，军士悉以杂物而食。帝闻，遣使持节至南阳，拜赵匡为扶风侯，令其安抚百姓，及整给军粮。赵匡承赐，即将五万大兵及军马粮草，往助冯异。异知，急出迎接，邀入帐下，施礼，问曰：“吾兵正在渴中，蒙君助济，暗室生辉。”匡曰：“将军威扬四海，扫群贼若荡微尘，清中原犹同拾芥。愚下识短才疏，无能智决，故不愧蒹葭倚玉，而投事将军。倘蒙优容，则执鞭亦无恨矣。”异曰：“将军故反言乎？”二人大笑，遂令设宴相待。冯异兵食渐盛，有豪杰不从令者，往攻击之。降附有功劳者，褒赐之。遣其新顺诸将，赴京城见帝。散其小民，各归农业。由是威行关中。有诗为证： \\n 有志少年场，轻移寇虏亡。 \\n 关中雷电震，凛凛翰遗香。 \\n 却说耿弇忧切，四方扰乱，竟僭称王。军卒苦劳，人民怨望。一日，趋殿从容奏于帝曰：“关中赤眉虽定，四方僭窃犹多。彭宠窃渔阳，张丰反于涿郡，富平获索扰害，齐地张步称王。故此掠县攻城，伤民敛卒。臣请北收上谷，平服诸方，民无怨望之心，王乐太平之世。愿陛下圣鉴。”帝闻奏，慨然许之。壮其威势，乃曰：“将军诚有佐国之心，安民之志。”即令勒兵五万送出朝。 \\n 耿弇拜别上马，前行至渔阳，离城五里下寨。彭宠知，急披挂上马，引军三万，出城迎敌。两军相对，耿弇出马，宠曰：“无名小寇，敢来犯界，以讨死乎？”耿弇大怒，骂曰：“豚犬竖子，不识英将之名，敢窃疆土，两合阵上，碎首微尘。” \\n 彭宠大怒，挺枪直龋弇令擂鼓，催军进击。两马相交，约持三合，彭宠败走，耿弇赶上混战一阵。斩首数千余级，伏尸遍野，血涨平坡。彭宠大败，走奔军都而去。 \\n 却说征虏将军祭遵屯于良乡，骁骑将军刘嘉屯阳乡会，弇起军协同攻宠，共兵二十万余骑。宠自引大军五万，分为两路，来击遵等。两军相对，祭遵出马，谓宠曰：“岂不闻‘顺天者存，逆天者亡’！天既赋以如是之人，汝岂能并哉？今能早思回首，下马归服，免致军卒劳苦，黎民征怨。一旦不失功名之望，而又显于宗祖之光。莫待火急眉尖，噬脐无及。”宠曰：“彼丈夫也，我丈夫也。吾何畏彼哉！”言罢，两军摆开阵势，金鼓齐鸣。二人交马，约战十合，彭宠败走，祭遵赶上。彭宠举旗一招，纯引匈奴突出。耿弇、刘嘉见其兵助，亦往冲阵，搅军混战，喊杀惊天。匈奴首将突遇祭遵，交无两合，拨马回走。刘嘉截住，共战三合，复回东走。耿弇兜弓，望宠脑后一箭，射落马下。刘嘉急近斩首。彭纯亦撞出走，耿弇截祝战不两合，活捉彭纯，余卒皆伏降顺。有诗为证： \\n 日夜干戈扰塞边，彭郎空执锐披坚。 \\n 乾坤有意归明主，何事轻身丧九泉。 \\n 耿弃等攻军入城，至衙坐定。众缚押纯，推跪阶前，弇令斩首。安抚百姓，设宴会劳诸军。弇于席上言曰：“吾领敕命，进攻诸处。反寇渔阳宠贼赶投于此，感赖二将军协助破之。奈张丰涿郡未下，富平护索未取，及齐地张步等处，如之奈何？”遵曰：“可先下张丰，后收东郡。”宴罢，勒兵还攻涿郡。 \\n 张丰闻知，勒兵亲出对阵。头顶金凤盔，身穿烈火袍，红缨白甲，玉带乌靴。手执偃月刀，坐下追风马，立于阵前。大叫：“小军搦战。”祭遵出马，谓丰曰：“昔高祖创业，当项氏拔山之勇，屡战关间，卒天下犹归于汉，而项氏逼刎乌江，竟莫能与相竞。今汝乃一庸夫耳，安望大食！正所谓‘蚊龙未起，蝘蜒混池’。”丰曰：“彼一时也，此一时也。岂不闻‘五百年必有王者兴’？其间必有名世者。汝与扶立妖人，与吾并驱中土，未知鹿死谁手。汝乃一村庸小寇，岂能料识成败！ \\n 二合斩汝，显我英雄。”祭遵大怒，提刀直出。两边擂鼓，二马交锋，共战十合，不分胜败。再令擂鼓，又战十合，耿弇、刘嘉一齐出马，两边夹攻。张丰抵敌不住，拨马回走。祭遵等催军赶上，四围掩杀，搅军大混。张丰欲冲北出，被祭遵活捉，余兵皆降。耿弇收军，一齐拥入城去。 \\n 初丰好信妖术，有一道士，言丰当为天子，将五彩锦囊内藏白石系于张丰手臂，谓曰：“此石中有玉玺。”丰信任之，遂反自称为王。今日之败，则为妖诬所惑。 \\n 遵等至衙坐定，众将绑缚张丰，推跪阶前，遵曰：“不省良言，果遭吾手。”言罢，喝令斩首。丰曰：“且休下手，锦囊石中还有玉玺。”遵听其言，以刀破之，仍一白石。丰乃知术之诈，被惑陷身，仰天叹曰：“当死无恨。”遵曰：“顺汉若何？”丰曰：“将军若肯姑容，愿为帐下小卒。”遵大喜，亲下解缚。张丰顿首百拜谢。众将一齐贺功。礼毕，各归部帐而去。 \\n  \\n   \\n  "}
{"章节": "第四十五回 马援说奸专智主 刘君遣将伐骁雄", "正文": "  \\n 第四十五回　马援说奸专智主　刘君遣将伐骁雄 \\n 　 \\n 却说公孙述自更始败后，窃据成都，自称帝位。隗嚣据陇右，马援闻嚣好用贤士，即往从之。嚣甚敬重，每与马援定决筹策。一日，使援往成都观述之意，可共连否。援素与述同乡共里，交结甚厚，即上马行。既至，令人报知，述令召入。至殿，亲下阶接，挽手并行，交拜礼毕，退于后殿坐叙。述曰：“灯花辉焰，果报佳音。君不惮千里之劳，而轻身下顾，顿使蓬荜生辉。”援曰：“自关中别后，旷久音疏，未能朝夕亲问，望希勿咎。”言罢，使援就外馆居宿，令官侍宴。更为援叠制朝服冠衣，会百官于宗庙中，立旧交之位。述乘鸾车，旌旄拥护，速趋而入。乡祀礼毕，谓众官曰：“马援不弃旧交，千里顾盼，朕欲封授侯位、大将军之职，留其决策，以代朕劳。” \\n 众皆乐然愿留。援知晓喻众曰：“天下纷纷，雌雄未定。公孙述不能吐哺，走迎国士，与图成败，反欲修整边幅界限，如木偶人形，岂能久留天下之贤土乎？”遂辞谢而归。 \\n 行至陇右，人见隗嚣，各相礼毕。问曰：“将军见述若何？”援曰：“子阳乃井底蛙耳，而妄自尊大，吾等不如专意东方，可图长计。”嚣遂使援奉书洛阳。援即拜别，上马前行。 \\n 既至入朝，帝在宜德殿南庑下，见援至，但以巾帻坐迎，笑谓援曰：“卿遨游二帝，今见卿使人大惭。”援顿首辞谢曰：“当今之世，非但君择臣，臣亦择君耳。臣与公孙述同县乡里，自少相善。臣前至蜀观探，述陈戟于阶下，而后迎臣。臣今远来询问，非刺客好人，陛下何简易若是？”帝复笑曰：“卿非刺客，顾说客耳。”援曰：“天下反复，僭窃名号者，不可胜数。今见陛下恢廓大度，同符高祖，乃知帝王自有真也。”帝闻甚喜，留宿殿外。己丑五年，帝遣大中大夫来歙，持节送援西归陇右。帝亲送出朝。马援顿首拜辞，二人泪下分别，帝还朝殿。却说马援回至陇右，天色已晚，欲待明早入见。嚣知，急出迎接。夜与并卧。起而问曰：“东方传言，京师若何？”援曰：“前到朝廷，帝引见数十。每接，私居燕语，自夕至旦，才名略勇，非人敌也。且开心见诚，无所隐伏，豁达大度，从谏如流，可与高帝同。经学博贤，政事之辨，万世无比。”嚣曰：“卿谓何事可如高帝？”援曰：“不如也。高帝无可无不可，今上好吏事动如节度，又不喜饮酒，岂但高祖而已！”嚣意不悦，谓曰：“如卿言，反复胜耶？”然信援所言，遂遣子隗恂入侍光武。援因其往悉，将家属随恂同归洛阳。既至，援引隗恂入朝见帝。帝大喜，令宿外馆。援、恂辞出。至馆住居数月，而无职任。援以所居之处地旷土沃，宾客往来之多，猥衰陋窄，不足观瞻。乃上书求屯田上林苑中。帝许之。援即徙居而去。 \\n 却说祭遵、耿弇、刘嘉等攻破涿郡，帝遣大司马吴汉及建义大将军朱祐，领军五万，会耿弇等同攻护索。二人领命即往。 \\n 至涿郡，与弇等相见，合兵三十余万，各披甲上马。前行旌旗云拥，照耀山河。行至寓平下寨。护索知，急引大兵十万出城迎敌。吴汉分兵五队，列定阵势。护索首将出马，谓汉曰：“吾与汝主各据一方，并未干犯，何得故来侵界，以欺人乎？”汉曰：“圣主出兴，万邪皆灭，岂容贼子混世而扰害民哉？” \\n 护索大怒，抡刀直龋吴汉令卒擂鼓，展动旌旗。五路大兵齐出，四下掩杀，护索大败，拨回马走。吴汉率军赶袭，追至平原，四面围祝护索困于垓心，左冲右突，不能得出。耿弇张弓撞入阵内，望护索首将力射一箭，穿过咽喉，落马而死。众将一齐混战，尘土遮天，斩军杀将，尸伏如山。余卒忙跪马前叫降，尚有四万之众。汉遂收军入城安歇。忽人报曰：“圣旨到。”耿弇等即急排香案，俯听宣读。诏曰：朕闻卿等摧坚抚顺之方，运筹决胜之略，北收上谷，而平定渔阳。取服张丰，而灭除彭宠。杀董宪于朐山，斩护索于原郡，真所谓“舜有臣五人，而天下治”。今诸州已定，惟张步窃据齐地末服，忿恨尚生，当即进讨。且此顽梗诡诈多端，阻山扼险，是真长计。攻战之策，诸将军必筹之熟矣。若再顿师宿旅，非我之利。要在出奇制胜，乘机进取，一举而定，再不劳兵可也。故兹特谕，宜速从命。 \\n 弇等接诏拜毕，谓众将曰：“圣旨促兵不可久停。”遂收集降将吏及郡尉刘歆与太山陈俊，共领大军二十余万，从东过朝阳桥，渡济河进。张步闻弇兵至，急召诸将商议，令大将军费邑领军五万，屯于历下。又令费敢领军五万，屯伏祝阿。自领大军十万，战将数员，于太山钟城列营数十余所，以待弇战。 \\n 胜负如何，且看下回分解。 \\n  \\n   \\n  "}
{"章节": "第四十六回 大将平齐宾仰伏 元臣述疏论兴亡", "正文": "  \\n 第四十六回　大将平齐宾仰伏　元臣述疏论兴亡 \\n 　 \\n 却说耿弇兵渡过河，先攻祝阿。费敢披挂上马，分兵列阵，叫汉兵搦战。陈俊出马，敢曰：“无名小将，敢来对阵，星忙快退，叫耿弇答话。”陈俊大怒，骂曰：“村呆匹夫，不识陈将军之名，故来投死！”言罢，激若雷霆，挺枪飞出。二人相交，约战十合，费敢败走。陈俊赶上，混杀一阵。费敢大败，引数百残兵，走奔历下而去。耿弇收军，进攻巨里。 \\n 却说费敢走至历下，入见兄邑，谓曰：“颇奈汉军部内一将，自言姓陈，甚是骁勇！弟与约战十合，枪如飞雨，杀我将卒，占我城池，弟故败阵走回。吾兄将何治之？”邑闻大惊，急将五万大军遣敢，把守巨里。敢别上马，引兵而去。 \\n 耿弇行将至近，使卒多伐树木，扬言填塞坑堑，以阻其军。 \\n 数日，有降者进谓弇曰：“邑闻将军攻此，必来救援，将军可谨备之。”弇曰：“然也。”遂严令军中，急修攻具，晓谕诸部。言后三日，当尽力进攻巨里。人报知邑，邑至日果自引精兵三万来救。弇喜，谓诸将曰：“吾所以修攻具者，欲诱之耳。 \\n 今果来也。”即分三千人守巨里。耿弇自引精兵，于山冈坂上，排阵搦战。两阵相遇，费邑出马，高叫“汉将不怕死者对阵。”耿弇出马，谓曰：“山浅水涨，汹涌浮波。及至大海，则无觅处。汝乃一村庸俗子，岂能扶寇而成大事！”费邑大怒，挺戈直龋二人交马，未至二合，费邑败走。弇催军赶，陈俊等一齐掩杀。邑军自混逃走，各相践蹋，死者叠堕山沟。邑望北冲走，被耿弇截住，大喝一声，斩于马下。余卒悉皆逃散。弇遂收军，将令费邑首级，晓示巨里城中。城中军见，各惊怯惧。 \\n 费敢登城谓弇曰：“吾愿拜降，将军肯休兵否耶？”弇曰：“汝若肯顺，保为重用。”敢曰：“欲开城，恐将怀恨而见斩首。”弇曰：“大人说话，岂有戏耶？”敢遂开门出接，跪伏马前，告曰：“小将罪皆万死，望将军怜宥。”耿弇大喜，下马携起，同入城中。安抚百姓，顿歇军兵，有诗为证： \\n 骏马星驰践北沙，剑挥光影制金蛇。 \\n 奸穷望绝无烽火，化作祥烟绕帝家。 \\n 时张步建都于剧，令弟张蓝分兵二万，据守西安。令都郡太守合万余人，共守临淄，相去四十里地。 \\n 却说耿弇令费敢守巨里，自引众将进兵，尽中居二城之间。 \\n 弇视西安城小而坚，且蓝兵又精。临淄名虽大，实易攻，乃传令诸将曰：“汝等竭心相护，后五日且攻西安，成功之后，各有褒封。”众将俱诺，愿死相助，遵令各归帐部。有人报知张蓝，蓝大惊，即会诸将谓曰：“耿弇欲攻吾城，汝等须谨防御。”众将听令，日夜禁守。 \\n 至期夜半，弇令军卒饱食，上马而行。次日天晓，至临淄城。近护军荀梁等进谓弇曰：“将军且速攻西安，莫使彼思谋，就难复破之。”弇曰：“不然。西安闻吾欲攻之，日夜防备，今临淄不觉，可先攻此。陡见吾等兵至，必至惊乱，半日可破矣。若攻破临淄，西安孤弱，又且张蓝与步，隔绝不能相救，若知，必然亡走归剧，岂不击一而得二也。若先攻西安，其城坚固，一时难克。累于加兵死伤必多，纵然拔之，蓝引军奔还临淄，合兵共势，吾等反被其挫。观人虚实而下，则可取胜。”众将闻言，乃曰：“将军真神算也！”弇遂令陈俊引兵五万，埋伏西山下，曰：“彼败，必从西望东奔走”。再令荀梁领军二万，于西山高阜处探望。曰：“若其将至，举旗为号，陈俊伏兵齐起，截住去路，吾等后袭，可擒此贼”。众将各遵去讫。 \\n 是日，耿弇亲发大军二十余万，分作五队而进。至城下，排列阵势，叫小寇搦战。步弟张寿见汉兵围击，慌忙无措，急引精兵十万，披挂上马，出城迎敌。两军相对，耿弇出马，谓寿曰：“小将能知死乎？”张寿骂曰：“匹夫小寇，有何高见，敢言大话，两合阵前碎尸万段！”耿弇大怒，提刀直龋二人交马，约战数合，张寿败走，耿弇率军追赶。寿咀势迫，弃城从西而走，荀梁见其将近，忙将旗幡一层，陈俊伏兵齐出，大喝一声，当头截祝张寿欲回后走，耿弇赶上，前后相攻，冲阵大喝。寿欲拼死撞出，陈俊跃马赶近，望张寿胁下一枪，刺于马下。杀死众军，不可胜数，余卒皆降。弇鸣金收军，入城安歇。张蓝闻知，大惧，遂引众将合城奔剧而去。人报知耿弇，弇大喜，曰：“果遂吾意。”即传令军中：“不可妄攻剧下，若张步至，则取城以激之。” \\n 却说张蓝奔走至剧，入见兄步，哭诉前情。张步大惊，叹曰：“吾自起兵，据东一十二郡，未尝伤失。今逢此贼，杀我手足，占我城池，不由人不恼。”言未讫，有人报曰：“耿弇据城，又欲与大王争锋，兵马都已整备，王何拒之？”步闻大笑曰：“以尤来大彤十余万众，吾皆即其营而破之。耿弇兵少于彼，又皆疲劳困倦，何足惧之！”言罢，与弟张蓝、张弘及大彤首将董异等，兵共二十万众，即起攻弇。行至临淄大城东，分兵布阵。弇知，先引众将出淄水上，突遇董异欲战。乃思：“挫其锐，则步不敢进，故示弱以长其气。”遂还军归小城，陈兵于内，引其入战。张步见弇退兵，乃曰：“小将岂敢当大阵，见吾一至，忙退还归。”遂乘势速兵而进。两军相遇，刘歆出马，谓步曰：“村贼尚不知死，还敢率兵对阵。今若拿住，斩首革尸！”步曰：“蛟龙浅水遭虾笑，汝乃一无名小寇，不禁三合之敌，敢自夸口！急退，叫耿弇对阵。”刘歆大怒，挺枪直龋二人交马，共战十合，不分胜负。弇正于齐王宫中环台之上观望，见歆、步交锋，急下引兵助杀，与陈俊等分兵两路而进，冲入阵中搅杀。步军大败，各相混战。张蓝望东突走，陈俊挡住，战不两合，被俊一枪刺于马下。张弘望见，跃马来救。陈俊奋身转马，望弘脑后一枪，被其躲过。复马再战三合，弘敌不住，拨回奔走。刘歆攀弓赶上，望弘奋射一箭，穿入口中，坠马而死。众军大败，张步引兵退走，耿弇等一齐追杀。赶至东城下，张步见追渐近，急扯弓拨马，望耿弇一箭，弇以刀急拨开，跃马赶上。二人又战十合，陈竣刘歆两下夹攻，步冲出走，陈俊欲赶，弇曰：“不可，今日兵马劳倦，明日再战。”遂令鸣金收军安歇。 \\n 是日，汉帝在鲁，闻弇为步所攻，亲引大军来救，未至，陈俊谓弇曰：“剧虏败虽一阵，兵马犹盛，吾等且闭营休士，以待上来。”弇曰：“乘舆且到，臣子当系牛酾酒，以待百官，反欲以贼虏遗君父耶？”乃出兵大战。俊谓步曰：“匹夫，早下马降，保为重用，莫待擒拿斩首，悔无及矣。”步骂曰：“小人苟得一胜，则自矜夸。今日再决，方见输赢。”言罢，二人交马，共持十合，不分胜负。耿弇出马一齐掩杀，征云蔽日，尘土遮天。自早交兵，至晚未罢，杀伤无算。城下沟堑，伏尸填满。弇知张步困乏，乃退兵伏于两旁，以待其出，夹攻黝杀。步见弇退军尽，果引残兵出走。耿弇将旗一举，伏兵齐起夹杀。 \\n 步军丢旗弇鼓，各逃奔散。弇等诸将追至钜昧上八九十里，僵尸相属，收得辎重二千余辆，步还剧都而去。弇亦收军顿歇。 \\n 有诗为证： \\n 连日干戈扰塞疆，可怜士卒丧邱荒。 \\n 无端百舌枝头鸟，故向春风闹夕阳。 \\n 却说汉帝驾至临淄，弇等皆出迎接。入城坐定，弇等诸将一齐参见，礼毕，帝谓弇曰：“闻卿与贼交兵，未能取胜，朕亲来相助，以代卿劳。”弇曰：“臣领陛下敕旨，讨芟贼寇，惕惕于心。但不能智理天下，致主优游。今托陛下洪福，盗贼俱平。惟张步败逃剧去，容臣再讨。”帝闻大喜，谓曰：“昔韩信破历下以开基，今将军攻祝阿以发迹，此皆齐之西界，功足相彷。而韩袭击已降，将军独拔勍敌，其功尤胜于信也。又田横烹郦生，及田横降，高帝诏卫尉不听为仇，张步前亦杀伏隆，若步来归命，吾当诏大司徒以释其怨，又事有相类也。将军前在南阳，建此大策，常以为落落难合，有志者事竟成也。”言讫，遂令设宴，大会群臣，赏劳诸军。 \\n 至次日，耿弇复进军攻剧。张步知，急披挂上马，引兵出城迎敌。两军相对，耿弇出马，不与打话，令卒擂鼓。二将交锋，约战十合，张步败回本阵，欲进入城，陈俊截祝又战十合，耿弇冲阵混杀，张步大败，急引残兵，拼死杀出，奔投平寿。苏茂闻知，即将万余人马来救。帝遣告闻：“步、茂若能斩来投降者，封为列侯，千金赏赐”。步闻暗思：“汉兵势大，吾身孤力弱，岂能与敌！莫若拜降，免劳军卒。”遂夜入帐，斩茂首级，至弇军门，肉袒负斧请降。耿弇大喜，遂令前行。入据其城，树起东十二郡旗鼓，令步兵各立各郡旗下。众尚十余万人，辎重七十余辆，遂奏帝封步为安邱侯。其余皆罢遣归乡里。弇复引兵进攻咸阳。其五校余贼，闻弇兵至，望风降伏。 \\n 于是，齐地悉平，振旅还京。 \\n 却说隗嚣，一日问于班彪曰：“往昔周亡，战国并争数世，然后方定，实乃苏秦、张仪纵横之术，而致王兴。吾今欲效以行之，可乎？”彪曰：“周之废兴，与汉殊异。周爵五等，则诸侯从政，而根本既微，枝叶强大，故其末流有纵横之事，势数然也。汉承秦制，改立郡县，主有专己之威，臣无百年之柄。 \\n 至于成帝，假借外家，哀平短柞，国祀三绝，故王氏擅朝，能窃位号，危自上起，则伤及下，是以即真之后，天下引领而叹！ \\n 十余年间，中外骚扰，远近皆惧发假号云合，咸称刘氏，不谋同辞。方今雄杰带州域者，皆无六国世业之资。百姓讴思景仰，汉必复兴，已可知矣。”嚣曰：“汝言周、汉之势，可也。至是但见愚人纷纷，并与刘氏驱立，若此之故，而谓汉复兴，疏矣。昔秦失其鹿，刘季逐而掎之。时民复知汉可兴乎？”彪见其强辩不听，乃作《王命论》以讽之。《论》曰：昔尧之禅舜曰：“天之历数在尔躬。”舜亦以命禹，洎与稷契咸佐唐虞。至汤武而有天下，刘氏承尧之祚，尧据火德而汉绍之，有赤帝之符。俗见高祖兴于布衣，不达其故，至比天下于逐鹿。幸捷而得之，不知神器有命，不可以智力求也。悲夫！此世所以多乱臣贼子也。夫饥馑流离，饥寒道路，所愿不过一金。然终转死沟壑，何则？贫穷亦有命也。况乎天子之贵，四海之富，神明之祚，可得而妄处哉！故虽遭离阨，曾窃其权柄。勇如信、布，强如梁藉，成如王莽。然卒鼎镬伏质，烹醢分裂，又况么麽不及数子，而欲暗奸天位者乎？昔程婴之母，以婴家世贫贱，卒富贵不祥，止婴勿王。王陵之母，知汉必得天下，遂伏剑而死，以固勉陵。夫以匹妇之明，犹能推事之理，致探祸福之机，而全宗祀于无穷，垂策书于春秋，而况大丈夫之事乎！是故，穷达有命，吉凶由人。婴母知废，陵母知兴。 \\n 审此二者，帝王之事决矣。加之高祖宽明而仁恕，知人善任使，当食吐哺。纳子房之策，拔捉挥洗。揖郦生之说，举韩信于行阵，收陈平于亡命。英雄陈力，卒策毕举，此高帝之大略，所以成帝业也。若乃灵瑞符应，其事甚众，故淮阴留侯，谓之天授，非人力也。英雄诚知觉悟，超然远览，渊默深识，收陵、婴之名分，绝信、布之凯觎，则福祚流于子孙，天禄其永终矣。 \\n 臣班彪顿首百拜，谨奉《论》上。 \\n 隗嚣接《论》读罢，谓曰：“若卿之论，则古之帝王，皆有预卜而后兴乎？”遂不听所言，退殿而去。彪见直谏不从，私出城奔往河西，令人报知窦融。融遂出接，邀入衙厅施礼。 \\n 二人坐叙，融曰：“远劳贤士下顾，必有事否？”彪曰：“为屡谏嚣贼不从，故私离郭境，来佐辅贤宰，望纳为用。”窦融大喜，谓曰：“吾心久欲东向，奈以河西隔远，如之奈何？” \\n 班彪曰：“大丈夫当磊磊落落，决意而往，不可疑贰，以堕其志。今汉帝威德信著，仁智待人，诚所谓有德之君也。贤宰深明才略，博览古今，决祸乱，察废兴，运犹反掌，岂可久淹自溺而不见用于世！昔惠王币聘孟子千里而来，况此东郡界乎？”窦融听罢，大喜，因留宿帐中，共画筹策，甚爱敬之。 \\n 却说隗嚣为人奸佞，诡诈百端，外顺人望，内怀异心。一日，与辩士张玄议曰：“吾欲效秦、仪之术，无是人，欲托贤士往河西，说连窦融，合兵共势，公意若何？”玄曰：“臣但无仪、秦之辩，合纵之谋，君既有命，岂敢畏惮而违哉？”遂拜别上马。隗嚣送出郭外分手。 \\n 张玄行至河西，令人报知，窦融迎入施礼，退堂坐叙，问曰：“贤士来此何意？”玄曰：“来此非别，特为贤者兴业。”融曰：“吾乃一庸夫耳，岂当是任！纵能兴举，则势力不及。”张玄曰：“贤宰不可疑贰，更始事业已成，寻复亡灭，此一姓不再兴之效。今即有所主，便相系属，一旦拘制，自令失柄，后有危殆，虽悔无及。且今豪杰竞逐，雌雄未决，当各据土宇，与陇、蜀合从。高可为六国，下不失尉佗。”窦融闻言，沉吟未决，乃曰：“待吾思之。”张玄遂别而退。 \\n 融乃召众豪杰及诸郡太守，计议其事。内有识者皆曰：“汉承尧运，历数延长。今皇帝姓号见于图书，自前世博物道术之士，谷子、云夏、贺良等，建明汉有再受命之符，言之久矣。 \\n 故刘子骏改易名字，冀应其占。及莽末，道士西门君惠言刘秀当为天子，众遂谋立子骏。事觉被杀，出谓百姓观者曰：‘刘秀真汝主也。’此皆近暴者，智者所共见也。除言天命，且以人事论之。今称帝者数人，而洛阳土地最广，兵甲最强，号令最明，观符命而察人事，他姓则未能当也。”窦融闻言，甚喜，遂与诸郡太守小心猜详，从容决策东向。五年夏月，遣长史刘钧，奉书诣赴洛阳。 \\n 却说汉帝闻河西之地居民稠密，财富充盈，又日连接陇蜀，常欲招之，以逼隗嚣。一日，遣使赍书遗融，途遇刘钧，即与俱还，见帝具说其事。帝闻大喜，礼飨钧毕，乃遣刘钧赍持玺书，回赐窦融。钧辞帝出朝，上马回至河西，入见窦融，将玺书呈上。窦融视书曰：制诏行河西五郡大将军事，属国都尉，劳镇守边。五郡兵马精强，仓库有蓄，民庶富殷。外则折挫羌胡，内则百姓蒙福，威德流闻，虚心相望。奈道路隔塞，悒悒何已。蒙遣长史奉书所至，深知厚意。今益州有公孙子阳，天水有隗将军，方蜀汉相攻，权在将军，举足左右，便有轻重。以此言之，欲相厚，岂有量哉！诸事俱长史所见，将军所知，王者所兴，千载一会，遂欲立桓文，辅微国，当勉卒以功业。欲三分鼎足，连横合纵，亦宜以时定。天下未并，吾与尔绝域，非相吞之国。今之议者，必有任嚣教尉佗制七郡之计。王者有分土，无分民，自适已事而已。今以黄金二百斤，赐将军，授为凉州牧，便宜辄言。 \\n 窦融读罢，大喜。自玺书一至，河西咸惊，以为天子明见万里之外。融即遣刘钧，赍书诣京见帝。书曰：臣融窃伏自惟，幸得托先后末属，蒙恩为外戚，累世二千石。至臣之身，复备列位，假历将军，守持一隅，以委质则易为辞，以纳忠则易为力。书不足以深达至诚，故遣刘钧，口陈肝胆，自以底里上露，长无织介。而玺书盛称蜀汉二主，分鼎足之权，任嚣、尉佗之谋，窃自伤痛。臣融虽无识，犹知利害之际，顺逆之分，岂可背真旧之主，事奸伪之人；废忠贞之节，为倾覆之事；弃已成之基，求无益之利。此三者，虽间狂夫犹知就，而臣独何以用心！谨遣同产弟友，诣阙口陈，伏冀亲慈，俯垂昭鉴。 \\n 帝览书大喜，叹曰：“窦将军诚有忠心于国也。”即令钧使回报，合会进兵。钧遂拜别上马而回。行至河西，入见窦融，具说前事。融深知帝意，乃遣使赍书至陇右责嚣，书曰：伏惟将军国富政修，士兵怀附，亲遇启会之际，国家不利之时，守节不回，承事本朝。后遣伯春委身于国，无疑之诚，于斯有效。融等所以欣服高义，愿从役于将军者，良为此也。而忿悁之闻，改易节图，君臣分争，上下交乱，委成功造，难就去从。义为横谋，百年累之，一朝毁之，岂不惜乎！始执事者，贪功建谋以至于此，融窃痛之。当今西川地势局迫，人离兵散，易以辅人，难以自建。计若失路不返，闻道犹述。不南合子阳，则北入文伯耳。夫负虚交而易强御，恃远救而轻近敌，未有见其利也。融闻智者不危众举事，仁者不违义以要功。今以小敌大，于众何如？弃子徼功，于义何如？且初事本朝，稽首北面，忠臣节也。及遗伯春垂自起兵以来，转相攻击，城郭皆为坵墟，生人转于沟壑。今其存者，非锋刃之余，则流失之孤。迄今伤疾之耻未愈，哭泣之声尚闻，幸赖天运少还，而大将军复重于难，是使积疴不得遂廖，幼孤将复流离。其为悲痛，尤足愍伤，言之可为酸鼻，闻之顿伤寒心。庸人且犹不忍，况仁者乎！融闻为忠甚易，得宜实难。忧人太过，以德取怨，知且以言获罪也。区区所献，惟将军省焉。” \\n 隗嚣览书读罢，沉吟半晌，竟不从。常自矜己饰智，每比西伯之态。其将王元常以为天下成败未可知，不愿专心内事，遂进问嚣曰：“昔更始西都，四方响应，天下喁喁，谓之太平。 \\n 一旦败坏，大王况无所厝。今南有子阳，北有文伯，而欲牵儒生之说，弃千乘之基，羁旅危国，以求万全。此循覆车之轨，计之不可者也。今天水完富，士马精强。北收西河上郡，东收三辅之地。案秦旧迹，表里山河。元表以丸泥为大王东封函谷关，此万世一时也。若计不及此，且畜养士马，据隘自守，旷日持久，以待四方之变。图王不成，其弊犹足以羁安之。鱼不脱于渊，神龙失势与蚯蚓同。”嚣闻言，甚喜，即依元计而行。 \\n 遂遣人入侍。然负其险麑，欲专制方面，于是游士长者，稍稍去之。 \\n  \\n   \\n  "}
{"章节": "第四十七回 忠臣一示难存体 贤士三征不屈名", "正文": "  \\n 第四十七回　忠臣一示难存体　贤士三征不屈名 \\n 　 \\n 却说冯异治关中，出入三岁上林、成都。异自以久在外，不自相安，遣人洛阳上书，言：“思慕阙廷，愿亲帷幄。”帝不许。后有人上章奏帝，言：“异威权至重，百姓归心，皆号异为咸阳王。”帝闻奏，恐有变，即将所奏之章，遣使赍入关中示异。异见，惶惧不安，乃修书一封，遣人诣京拜谢。书曰：臣本愚生，遭遇受命之会，充备行伍。过蒙恩私，位大将，爵通侯，受任方面以立微功，皆自国家谋虑。愚臣无所才能，臣伏自思，惟以诏勅战攻，每辄如意，时以私心断决，未尝不有悔国家独见之明。久而益远，乃知性与天道，不可得而闻也。 \\n 当兵革始起，扰攘之时，豪杰竞逐，迷惑于数。臣以遭遇托身圣明，在倾危溷淆之中，尚不敢过差，而况天下平定，上尊下卑，而臣爵位所蒙巍巍不测乎？诚冀以谨勃，遂自终始。今见所示臣章，战栗怖惧。伏念明主知臣愚性，固敢因此自陈。 \\n 帝览书视毕，恐其不安，乃令人下诏，以慰之曰：“将军之于国家，义为君臣，恩犹父子，何嫌何疑而有惧意？”六年春月，异还京师，入朝见帝。朝君毕，帝谓公卿曰：“是我起兵时主簿也，为吾披荆棘，定关中。”言罢，使中黄门赐以珍宝、衣服、钱帛与异。谓曰：“仓卒芜蒌亭豆粥，滹沱河麦饭，厚意久未能报。”异稽首谢曰：“臣闻管仲谓桓公曰：‘愿君毋忘射鉤，臣无忘槛车。’齐国赖之。臣今亦愿国家无忘河北之难，小臣不敢忘巾车之恩。”帝大喜，遂与定议，进兵图蜀。 \\n 留十余日，令与妻、子同还西夏而去。有诗为证： \\n 别君征战已三年，夜梦升朝奉圣宴。 \\n 今日笑蒙恩赐返，西风万里着归鞭。 \\n 却说汉帝思慕严光，自与混阳别后，未知流落何地，朝夕缠萦，不能息已。一日登殿，文武朝罢，下诏征之。及处士太原周党，使者赍诏遍界觅访，不见光于何地。惟周党随聘至京，入朝参拜，伏而不谒，自陈愿守所志，不就职任。博士范升奏曰：“伏见太原周党、东海王良、山阳王成等，蒙受厚恩，使者三聘乃就车。及陛见帝，周党不屈，伏而不谒，偃蹇骄悍，同时俱逝。党等文不能演义，武不能死君。钩采华名，安得赴三公之位。臣愿与坐云台之下，考试图国之道。如不成，则伏虚妄之罪，而敢私窃虚名，夸上求高，皆大不敬。”帝曰：“自古明圣主，必有不宾之士。伯夷、叔齐不食周粟。太原周党，不受朕禄，亦各有志焉。”令言情赐周党缎帛四十疋，罢之还乡。复思严未至，乃令图画影像，晓挂各州，有能寻觅者，赏银四十。 \\n 齐国一人，诣京上言，有一男子，披羊裘钓于泽中，活似图像一般。近臣奏知帝，帝疑是光，即召齐人至殿，赏银四十。 \\n 后齐人顿首拜谢而去。帝令安车，遣使聘之。三反而后至。帝闻光至，即驾车远迎，接入外馆，施礼坐叙间别之情。话毕，光卧不起，帝即其卧以手抚光腹曰：“咄咄子陵，不可相助为理耶！”光乃张目熟视，曰：“昔唐尧著德，巢父洗耳，士固有志，何至相迫乎？”帝曰：“子陵，我竟不能下汝耶？”于是升舆叹息而去。 \\n 次日，复召子陵人殿，叙论旧故。相对数日，因与共床偃卧。光足加帝腹之上，帝任所意，并无憎恶之心。明早，太史趋殿奏曰：“臣昨夜观天象，见有客星犯入帝座，甚急，恐生不测。”帝闻奏，大喜曰：“朕与故人严子陵，同衾卧耳，有何疑焉？”太史即退而去。帝召严光至殿，谓曰：“朕欲拜先生为谏议大夫，扶佐弱寡，先生意若何？”光辞谢曰：“愿守素志耳，陛下何苦逼焉？”帝见光苦不从，乃赐黄金百两，缎匹五车，送出还乡。光曰：“臣以贫士居处，要此何用？”毫末不受，遂与拜别而去。耕钓于富春山中，寿八十终于家。后人名其钓处曰“严陵滩”。有诗为证： \\n 世祖忧怀切访宾，安车三召驾蒲轮。 \\n 从容画问名难屈，宁作荒台旧钓人。 \\n  \\n   \\n  "}
{"章节": "第四十八回 为国运筹尝数让 拯危决策将俱降", "正文": "  \\n 第四十八回　为国运筹尝数让　拯危决策将俱降 \\n 　 \\n 却说马援数以书记责备隗嚣，嚣反怨援背己，得书增恶，遂发兵拒汉。援乃遣人诣京上疏，陈己之哀。疏曰：臣援自念归身圣朝，奉事陛下，本无公辅一言之荐，左右为容之助。臣不自陈，陛下何由闻之？夫居前不能令人轾，居后不能令人轩，与人怨不能为人患，臣所耻也。故敢触冒罪忌，昧死陈诚。臣与隗嚣本实交友。初，嚣遗臣柬谓臣曰：“本欲为汉，愿足下往观之，于汝意可，即专心矣。”及臣还返，报以赤心，实欲导之于善，非敢谲以非义。而嚣自挟奸以盗憎主人，怨毒之情，遂归于臣。臣不欲言，则无以上闻，愿得诣行所在极陈，愿进愚策，则退就陇亩，死无所恨。臣马援诚惶诚恐，顿首百拜，谨奉表以闻。 \\n 帝览表读罢，叹曰：“马生诚心于我，岂可以二待乎！” \\n 遂遣使召援入国议事。即至，入朝见帝，扬尘礼毕。帝曰：“奈今陇蜀未清，干戈骚扰，故召将军诣阙，共决机筹。愿将军明以教我，抚镇边疆，救生民之涂炭，士卒之劳苦。”援曰：“陛下勿忧，陇右隗嚣先以子侍陛下，虽欲相反，持疑二心，臣请再往说之。如其不然，以兵伐之，有何难哉？”帝闻大喜，遂将突骑五千，使马援往说。 \\n 马援即别，上马而往。回至府中，令人赍书与隗嚣之将杨广，使其晓劝于嚣。书曰：春卿无恙。前别冀南，寂无音驿。援问还长安，因留上林。 \\n 窃见四海已定，兆民同情，而季孟闭拒背叛，为天下表的。常惧海内切齿，思相屠裂，故遗书恋恋，以致恻隐之计。乃闻季孟归罪于援，而纳王元谄邪之说，自谓函谷以西，举足可定。 \\n 以今而观，竟何如耶！援闻之可内过存，伯春见其奴吉，从西方还说。伯春小弟，仲舒望见吉，欲问伯春无他否？竟不能言。 \\n 朝夕号泣，婉转城中。又说其家悲愁之状，不可言也。夫怨仇可刺不可毁，援闻之不自知其下也。援素知季孟孝爱，曾闵不过。夫孝于其亲，岂不慈于其子！可有子抱三木而跳梁妄作，自同分羹之事乎？季孟平生，自言所以拥兵众者，欲以保全父母之国而完坟墓。又言苟厚士大夫而已。而令所欲全者将破亡之；所欲完者将毁伤之；所欲厚者将反薄之。季孟尝折愧子阳，而不受其爵。今更共陆陆欲往附之，将难为颜乎！复责以重质，当安从得子主给是哉！往时子阳独欲以王相待，而奉卿拒之。 \\n 今者归老，更欲低头与小儿曹共槽枥而食，并肩侧身于怨家之朝乎！男儿溺死何伤，而拘游哉。今国家待春卿意深，宜使牛孺卿与诸耆老豪杰共说季孟，若计画不从，真可引领去矣。前披地舆图，见天下郡国，百有六所，奈何欲以区区二邦，以当诸夏百有四乎？春卿事季孟，外有君臣之义，内有朋友之道，言君臣耶，固当谏诤。语朋友耶，应有切直。岂有知其无诚，而但萎腇咋舌，义手从族乎。及今成计，殊尚善也。过是欲少味矣。且来君叔天下信士，朝廷重之，其意依依。常独为西州言援商，朝廷必不负约，援不得久留，愿急赐报。杨广览书，沉吟半晌，乃曰：“此生何惑人耶？”竟不回答。 \\n 却说窦融以书嚣不纳，乃与五郡太守共厉兵马，整给军粮及枪刀、弓箭、盔甲等件。悉以齐备，乃遣人诣京上疏奏帝，请兵均期击嚣。帝深美之，乃遣使赐融以《外属之国》及《太史公五宗外戚世家》、《魏其侯外传》等书，诏曰：朕每念外属孝景皇帝，出自窦氏，王景帝之子。朕之所祖，昔魏其一言继统，以正长君。少君尊奉师傅，修成淑德，施及子孙。此皇太后神灵上天佑汉也。从天水来者，写将军所让隗嚣之书，痛入骨髓。叛臣见之，当股慄惭愧，忠臣则酸鼻流涕，义士则旷若发朦。非忠孝悫诚，孰能如此？岂其德薄者所能克堪！嚣自知失河西之助，族祸将及，欲设离间之说，乱惑其心，转相解搆以成其奸。又京师百僚，不晓国家及将军本意，多能采取虚伪，夸诞妄谈，令忠孝失望，传言乖实，毁誉之来，皆不徒然，不可不思。今关东盗贼已定，大兵悉于西。将军其抗厉威武，以应期会，故兹诏谕，想悉宣知。 \\n 窦融接诏拜毕，即与诸郡太守议曰：“更始时，金城太守被纣何所杀，而据其郡。隗嚣遣使多以金帛和连，与共结盟。 \\n 奈此贼朝夕练将，晓夜屯粮，御驾若至，彼必助嚣同击。莫若乘其未备，吾等先进图之。使后上临，嚣兵孤弱，不能取胜，方可破电。”众答曰：“将军所见甚明，即依计行。”言未讫，忽人报曰：“金城封何来击吾郡，已在十里山坡布扎营寨，将军何以治之？”融闻大惊，急令诸将披挂，亲引大军五万，出坡迎敌。 \\n 行至十里坡，两军相遇。封何出马，头顶白银盔，身披青铠甲，坐下黑色马，手执雁翎刀，立于阵前，大叫小军搦战。窦融出马，谓何曰：“吾主刘秀善任贤能，将军文武兼备，智勇超人，若归扶汉室，保为重用，不枉将军英雄而屈于贼寇之下。将军如不愿从，则功名两失，而留污名于万世矣，将军以为如何？”何曰：“人生天地间，要在立节。岂不闻古人有云‘士穷立节义，世乱识忠臣’。吾与隗嚣共盟永约，汝主刘秀虽系汉室宗支，乃是妖人崛起，吾岂背约而从寇乎！”融曰：“古之贤臣，皆择主辅佐。昔商纣不仁，诸侯多叛。文王修德，亲聘太公。孟津诸侯，不期而会者八百。今吾主顺天行道，伐暴吊民，王莽百万之兵，片时扫除，天下三分已得二矣。今将军隗嚣据窃陇右，与汉争锋，汝纵有拿云之手，冲天之志，则不过于王莽。将军早思回头，便有褒封。一则扬清于后，二则遗计子孙，将军不听，难出融手。融兵十万，战将千员，已布四十里之地，阵如铁束。将军虽有万夫不当之勇，难出此敌。 \\n 愿将军思之。”封何不听，横刀跃马，望融赶杀。融即催军对阵。 \\n 众将飞奔出马，一齐掩杀。金鼓齐鸣，喊声震地。两边混战，士马相冲，何军大败，丢旗堕鼓，弃甲曳兵。何撞出阵走，前路伏兵截祝欲回后走，窦融诸将上夹攻。一阵大破之，斩首千余级，得其牛马千头，谷粟万斛。何逃入陇右而去。于是，窦融威武扬震河西。有诗为证： \\n 窦融一战立元勋，威震河西四海闻。 \\n 须信儒臣胸富甲，笔锋轻举扫千军。 \\n 时大兵未进，融乃引军还城，伺候车马。 \\n 却说嚣将梁统，知融会驾西征，乃使人夜入帐中，刺杀张玄，与嚣绝约。所假将军印绶，起军应汉。又酒泉大守竺曾，思第婴原被隗嚣昔日所害，乘汉兵起，乃杀属国侯王彻，与弟报仇而去。融知，遂承制拜曾为武锋将军，共合大军十万，令众将饱食，上马即行。 \\n 至姑臧，嚣兵已退，融遂回军，恐嚣势大，久守不出，令人上书，促驾急进。书曰：隗嚣闻车驾当西，臣融东下，士众骚动，计且不战。嚣将高峻之属，皆欲逢迎大军。后闻兵罢，峻等复疑。嚣扬言东方有变，西州豪杰遂复附从。嚣又引公孙述将令守突门。臣融孤弱，介在其间，虽承威灵，宜速救助。国家当其前，臣融促其后，缓急迭用，首尾相资。嚣势排迕，不得进退，此必破也。 \\n 若兵不早进，久生迟疑，则外长寇仇，内示困弱，复令谗邪得有因缘，臣窃忧之。惟陛下哀怜，纳愚衷曲，臣窦融顿首百拜，谨奉书上。 \\n 帝览书甚喜，令使回报。壬辰八年夏月，御驾亲征陇右。 \\n 以大司马吴汉为元帅，征南大将军岑彭为副帅，虎牙大将军盖延、建威大将军耿弇为左右护驾帅，捕虏将军马武为先锋。点起大军百万，战将千员，炮响一声，拥驾而出。帝传旨军中：“不得骚扰良民，如违者即斩。”众将应诺前行。旌旗蔽日，尘土遮天，骑兵步卒千里不绝。 \\n 忽光禄勋郭宪急趋驾前谏曰：“东方趋定，车驾未可远征。奈西地险阻，山谷崎岖，且其兵将久练惯熟，吾等军卒生疏，恐有一失，难相救护。愿陛下纳臣愚见。”帝不听所言，促车前进。宪乃当车拔刀以断轴靷，帝亦不从。西行至漆，诸将多有进告，言：“王师之重，不宜远入险阻”。帝犹豫未决，令召马援问之。援即随召夜至。帝见大喜，共坐帐下，且将所事质问。援曰：“臣因说嚣，将有见土崩之势，兵精有必破之状。 \\n 臣是积米如山，以待君至，细将其形指示。诸军所从何路出入，昭然可晓。”帝闻言，乃曰：“虏在吾目中矣。” \\n 次日进军，令吴汉等分兵两队，并道而入。至陇右城下，布列阵势，大叫嚣将搦战。嚣知，急令大将王捷点兵十万，各披盔甲上马，出城迎敌。两军相对，众将护车出阵。帝亲打话谓嚣曰：“朕自白水起义，蒙天下豪杰归附，均以兄弟相待，未有薄于彼而厚于此。后举大军，进击王莽至武关，亦蒙汝与子阳约期接应。朕虽嗣职，未尝有负汝之意。今何自据陇右，与朕争乎？”嚣闻帝言，低首无答。吴汉出马大骂：“贱贼！无福受禄，故自作孽。今见主上亲至，尚不低首请罪，立时拿住，碎首分尸。”言罢，激若雷怒，踊身飞出。两马相交，战不三合，隗嚣败走。吴汉赶上，王捷挡祝亦无三合，忙回阵走。 \\n 隗嚣见败，急催一十三员大将，出阵助杀。众将得令，飞奔而出。帝见嚣兵助阵，亦令副帅岑彭、先锋马武及护驾耿弇、盖延等众将，四围掩杀。金鼓震天，征尘蔽日。嚣军大乱，伏堑堕坑，走者践尸踏足，伤者弃甲丢枪。隗嚣见战兵不利，令小卒鸣金收军，走入闭城不出。帝亦收军下寨。 \\n 次日，汉帝升帐，召诸将议论，恐长安有失，令征虏将军祭遵与大司马吴汉，分兵二万，镇守长安。二入领旨，拜别上马前行。 \\n 数日乃至，人城衙。次日升堂，二人坐叙，遵谓汉曰：“嚣必败灭，其将牛邯与吾旧交，今见嚣不利，有归义汉家之意，我欲遣使谕娆助服，可行否乎？”汉曰：“既有是意，宜即归之。”遵遂修书一缄，遣人往下。书曰：遵与嚣王耿盟为汉，自经历虎口，践履死地，已数十矣。 \\n 于时周洛以西，无所统一。故为王策，欲东收关中，北取上郡，进以奉天人之用，退以惩外夷之乱。数年之间，冀圣汉复存，当契河陇奉旧都以归本朝。生民以来，臣人之势，未有便于此时者也。而王之将吏，群居穴处之徒，人人一掌，欲为不善之计，遂与孺卿日夜所争，害几及身者，岂一事哉。前计抑绝，后策不从，所以吟啸持腕，垂涕登车。幸蒙对拜，得延议论，每乃西州之事，未尝敢忘孺卿之官。今车驾大众已在道路，吴耿骁将云集四境，而孺卿以奔离之卒，拒要持当军冲，视其形势何如哉！夫智者睹危思变，贤者泥而不滓，是以功名路甲，策书复得。故夷吾束缚而相齐。鲸布仗剑而归汉，去愚就义，功名并著。今孺卿当成败之际，思严兵之锋，可为怖慄。宜断之以胸，参之有识。大汉征虏将军祭遵谨书。 \\n 邯得书，沉吟十余日。乃谢士众，归命降汉。帝大喜，遂拜邯为大中大夫。邯顿首谢恩而出。于是，隗嚣大将一十三人与十六县官吏，共会十余万众，伏驾请降。 \\n 却说隗嚣屡与汉战不利，闭门敛坐，日夜忧闷。忽人报曰：“牛邯等一十三将与诸县官吏会议，降汉去矣，大王若何？” \\n 嚣闻大惊，唬得心寒胆落，魄散魂飞。自思无计可奈，急令安车，先将妻、子送出西城杨广处去。令田弇、李育保守上邽。 \\n 王元往蜀借兵，各遵去讫。 \\n 却说汉帝下诏谕魄嚣曰：“若能束手自诣拜降，则父子相见，保无他也。昔高皇帝云‘横来大者为王，小者为侯’，若遂欲为鲸布者，亦自任也。”嚣终不降，近臣奏知帝主。帝大怒，令将其子隗恂推出斩首。众将得令，簇出辕门斩讫。帝曰“此贼不可久停，宜速进兵。”即令征南将军岑彭，分兵五万，围击西城。再令耿弇、盖延引军五万，围击上邽。再勅岑彭等书曰：“两城若下，便可进兵，南击蜀虏。人若不知足，既平陇复望蜀。每一发兵，头发为白。”众将遵命，帝驾东归而去。 \\n 却说岑彭，兵至西城，围守一月。杨广死于其内，而隗嚣穷困，望想救兵未至，甚切忧闷。其大将王捷，别在成邱，自思无计退兵，乃登城谓汉军曰：“为隗王谨守城池者，皆必自死而无二心。愿诸军急罢，不劳困守，君等请以自杀，以明节义。”言罢，拔剑自刎而死。岑彭叹曰：“此烈士也。”再传令军中固定城池，嚣必困败。众军皆诺。 \\n 言未讫，忽闻嚣将王元，于蜀处求借救兵五千余人，令卒鼓噪，大呼曰：“百万众兵来至。”汉军大惊，岑彭勒马于高处观望，见王元当头，与数名战将飞马而来。彭即解兵，截住搦战。两军相对，王元出马，高声叫曰：“岑彭小将，尚不知死，还敢引军对阵。今吾兵百万，千员勇将，汝纵插翅飞天，亦难逃出此阵！早早拜降，免遭擒斩。”岑彭听言，大怒，骂曰：“穴居鼠寇，敢出大言。汝虽有百万之兵，吾亦不惧。吾曾昆阳匹马单刀，杀苏伯可片甲无存，一鼓而取其城。今逢小敌，岂足为惧。”言罢，令卒擂鼓。两军相交，约战十合，王元抵敌不住，败阵回走。岑彭赶上，周宗出马截祝共战三合，岑彭展起金标，望宗背后一打，落于马下。王元行巡急出，挺住恂宇，扶宗上马，回入本阵。隗嚣听知喊杀震动天地，急登城望，见是王元救兵来至，令卒开门，高叫：“王元罢战，且入城来。”王元闻叫，鸣金收军，走入城中。与嚣议曰：“岑彭，世之勇将，难以对敌。且此粮草又尽，不可虚守，莫若夜开北门，从东走入冀城，再作区处。”隗嚣从言，遂令军卒饱食。至夜二更，各披盔甲上马，潜出北门。行未半里，小军走报岑彭，彭急引军后赶。追至冀城，嚣军走入城去。岑彭分兵围住，守经半月，岑彭食尽，放火烧其辎重，引兵下陇，于是安定、北地、天水、陇西复反助嚣，嚣病且饿无食，出城备粮，愤急而死。王元、周宗等收嚣安葬，遂立其少子隗纯为王。有诗为证： \\n 嚣将空谋望斗台，秋风陇下久徘徊。 \\n 长星不为奸雄伴，夜半流光落九垓。 \\n  \\n   \\n  "}
{"章节": "第四十九回 贼思君义诚倾服 帝泣忠臣厚殓封", "正文": "  \\n 第四十九回　贼思君义诚倾服　帝泣忠臣厚殓封 \\n 　 \\n 九月，车驾还宫，帝于后殿闷坐，自思颍川等处盗贼蜂起，骚动京师，心甚恐惧。一日登殿，文武朝罢，帝召执金吾寇恂谓曰：“今颍川盗贼群起，虏掠生民，兼且迫近京师，当以时定。惟独卿能平之，朕欲托卿复出，与国分忧，可乎？”恂曰：“颍川闻陛下出战陇蜀，故狂狡之徒，乘间相语而乱。今若再闻陛下南向，贼心惶怖归死，陛下可亲出讨，臣愿出锐前驱，方全万胜。”帝曰：“卿言是也。”遂令寇恂勒兵十万，御驾南征。众将得令，各披重盔轻甲，硬弩长枪，一齐拥护车驾而出。 \\n 旌旗云拥，山岳动遥凡经过州县官吏，各持羊肉珍味迎接，群贼争相迎降。帝大喜，并不伤害一命。乃曰：“汝等因无食用，才起是心。”言罢，每人赐银十两，令各归事农业。 \\n 众皆欢悦诚报，叩头谢恩而去。乃相私语曰：“汉帝诚有养民之心，宽仁之度。吾等本该死罪，反赐金银，并无计较，吾等何能报乎！”言罢，各散而去。帝令恂为颍川太守，抚恤良民。 \\n 寇恂下拜，百姓遮道俯伏驾前，告曰：“愿从陛下复借寇君一年，以清黎庶。”帝闻，急召大司徒李通、横野将军王常至帐下，谓曰：“今颖川已定，奈东郡复起，朕欲托二将军往伐，救拔生民，将军何如？”二将答曰：“臣等虽无才识，愿死当锋，以报陛下厚恩。”帝大喜，即分麾下精兵五万，与二将往击。二将拜别上马，引兵而去。 \\n 帝复思耿纯曾为东郡太守，威名著于卫地，远近皆知。若得此将一往，不征可服。遂遣使持节拜纯大中大夫，使纯起兵合会李通、王常等，共击东郡。使者至邺，入见耿纯，具说所事。耿纯大喜，令使回报。即发大兵五万，上马而往。 \\n 东郡闻纯入界，盗贼皆惊，各相谓曰：“耿纯将军，威振天下，声震京都，原为此郡太守，以德化民，所以人人皆服，四海胆苏。吾等莫若迎上请降。”众皆大喜，言“此计甚妙。”是日，会聚九千余人，当道拜伏。告曰：“小的众人自昏作孽，罪有万死，望将军仁恩宽宥。从今以后，再不敢为非。” \\n 纯曰：“吾岂喜欲是哉！但汝等不守生业，故此横为，以致干戈骚扰，民庶遭殃。今肯诚心降服，吾意甚悦。自此为戒，各以苦力营身，一则显祖宗之光，二则扬亲戚之美。虽不上达，亦无遗污于子孙矣。”言罢，令各散归。众皆大喜，叩首谢恩而退。于是，东郡贼兵不攻自服，震旅班师。帝接大喜，仍以纯为东郡太守，吏民悦服。李通等拥驾回京而去。 \\n 次日升殿，与众文武议曰：“隗嚣虽死，奈其子继为主将，何如耶？”李通答曰：“大事去矣，何惧小哉！”言未毕，一人趋殿奏曰：“征虏大将军祭遵于陇下疾甚，死于军中。今丧至河南县，陛下可发兵接之。”帝闻所奏，顿使魂飞气绝，倒下龙床。众臣急救，多时方醒。乃放声大哭曰：“此将为吾披坚执锐，敢死当锋，未尝酬其劳也。今不幸而疾逝军中，安得忧国奉公如祭征虏者乎！”顿足捶胸，嗟吁不已。 \\n 李通奏曰：“祭遵终世，天数然也。陛下为苦恸损悴龙颜，今其丧至河南，陛下可传勅殡，以表君臣之义。”帝传旨，令百官皆穿素衣出接。帝亲披孝，素车白马，迎出郭外。望其丧近，哭哀甚切，还至城门，观者皆为流涕。帝下诏：停于午门外殿，再令河南尹护其丧事。次日，汉帝升殿，召众文武议论丧事。忽翰林博士范升上疏，追称祭遵，疏曰：臣闻先王崇政，遵美屏恶。昔高祖大圣，深见远虑。班爵割地，与下分功。著录勋臣，颂其德美。生则宠以殊礼，奏事入门不趋。死则畴其爵色，世无绝嗣。丹书铁券，传于无穷。 \\n 斯诚大汉厚下安人长久之计，所以累世十余，历载数百，废而复兴，绝而复续者也。陛下以至德受命，先明汉道，褒序辅佐，封赏功臣，同符祖宗。征虏将军颍阳侯遵，不幸早薨，陛下仁恩为之感伤，远迎河南，恻怛之动，形于圣躬。丧事用度，仰给县官。重赐妻、子，不可胜数。数死有以加生，厚亡有以过存。矫俗厉化，卓如日月。古者臣疾君视，臣卒君吊，德之厚者也。陵迟已来久矣。及至陛下，复兴斯礼，群下感动，莫不知厉。臣窃见遵修行积善，竭忠于国。北平渔阳，西据陇蜀，先登泜上，深取洛阳。众兵既退，独守冲难，制御士心，不越法度。所在吏人，不知有军，清名闻于海内，廉白著于当世。 \\n 所得赏赐，辄尽与吏士。身无奇衣，家无私财。同产兄午，以遵无子，娶妾送之，遵乃使人逆而不受。自以身任于国，不敢图生。虑继嗣之计，临死遗诫，牛车载丧，薄葬洛阳。问以家事，终无所言。任重道远，死而后已。遵为将军，取士皆用儒术。对酒设乐，必雅歌投壶。又建为孔子立后，奏置五经大夫。 \\n 虽在军旅，不忘俎豆，可谓好礼悦乐，守死善道者也。礼生之有爵，死之有谥。爵以殊尊卑，谥以明善恶。臣愚以为，宜因遵薨，论叙众功，详案谥法，以礼成之。显章国家笃古之制，为后嗣法。臣翰林博士范升顿首，诚惶百拜，谨奉表上闻。帝览表读罢，愈加哀悼。若天丧己，不能自息。乃将升奏之表，以示公卿。即日至葬，帝驾素车，亲披孝服。文武军士，俱令白衣拥护丧中。谥曰“成候”。既葬，车驾复临其坟吊奠。 \\n 见遵夫人泣，帝甚悲伤。有诗为证： \\n 如何宵起梦偏长，庭树生寒风满堂。 \\n 落月屋梁情似海，此生无分识遵郎。 \\n  \\n   \\n  "}
{"章节": "第五十回 冯异兵临天水破 岑彭师震蜀川惊", "正文": "  \\n 第五十回　冯异兵临天水破　岑彭师震蜀川惊 \\n 　 \\n 却说嚣死，其将王元、周宗等复立子纯为王，徙居雁门。 \\n 帝召征西将军冯异往伐。异即引军五万，上马往前，望西行进发。数日方至，令人报知吴汉、杜貌、来歙、王霸等，合兵共进。四将闻报，急出迎接。礼毕，即起军行，共合二十余万。 \\n 至天水，分兵开阵。令小卒叫纯搦战。纯知恐惧，急召大将王元计议。元曰：“大王勿虑，安坐城中，小臣等愿死当先斩首来献。”言罢，飞身上马，与赵恢、周宗、行巡、苟宇等勒兵十万，分作两门而去。王元、周宗、行巡引军五万，先从南门出战。令赵恢、荀宇分兵五万，从后西门勦杀。言讫，各依计行。 \\n 王元等出城与汉兵对阵，冯异出马谓元曰：“鼠贼，尚不知死！隗嚣千谋万计，未能成就，愤气死于军中。今汝一微尘耳，岂足为望。”元曰：“鹊在深林而笑孤凤。吾先王虽丧，后主犹胜天下。国家世承相继，岂能长于汉哉！汝今早罢战，不失功名之望。倘若抗顽，分尸碎首。”冯异大怒，掠刀跃马，直取王元。二人交马，约战数合，王元抵敌不住，走回本阵。 \\n 冯异跃马赶上，宗周、行巡飞出截住，两下夹攻。王霸望见，忙冲入阵，撞遇周宗，共战十合，周宗败走。王元举旗一招，赵恢、荀宇从西杀入。吴汉见其兵助，急催杜貌、来歙，一齐跃马而出。两边混战，喊杀连天，隗兵大败。赵恢欲撞阵走，被杜貌当胸一箭，射落马下。荀宇望见，飞跃走近，挟上马去。 \\n 王元见势不利，忙急鸣金收军，入城而去。冯异分兵，四面围祝却说公孙述知纯危迫，急遣大将赵匡，引军五万来救。至城已近，赵匡先令一将报知城内出兵迎接。其将领命，跃马飞行。见西门五军把守，走至城下，叫卒开门，言西蜀起兵来救。 \\n 把守吏卒未知真假，不敢妄开，忙入府内报王元。元自登城问曰：“汝既蜀兵，有书来否？”答曰：“有。”遂将来书带于箭上，射入城去。王元接见，果然，叫谓曰：“吾准会应。” \\n 其将遂别而去。正欲出走，被汉巡军赶上拿住，绑送冯异帐下。 \\n 异问曰：“汝何将士，敢来打听消息？以实告说，免受重刑。”其将答曰：“公孙述知将军围城，特遣赵匡引军五万来救，故令小人报知王元。小人罪该万死，乞将军姑恕，愿随将军提挈鞭镫。”异闻笑曰：“子阳痴心虚谋想大。”言罢，令将监候，晓谕众军，严兵待战。 \\n 忽人报曰：“蜀兵来至。”冯异收军分作五队而入。两军相遇，赵匡出马，头顶凤尾盔，身披青锁甲，手执大杆刀，坐下红鬃马，立于阵前，大叫汉军搦战。冯异出马曰：“吾征陇右，与汝无干，今何故速兵来至，欲讨死乎？”赵匡骂曰：“匹夫村寇！不禁三合，敢出大言，若拿到手，粉尸碎骨。”冯异大怒，令卒擂鼓，展开阵势，跃马相交。共持十合，赵匡气力不禁，忙回败走。冯异赶上，赵匡拨马又战三合，被冯异一刀砍为两段。王元登城望见，急放军出，两下协攻。吴汉、王霸、杜貌、来歙见其兵助，四路一齐进发，掩兵混战，尘土遮天，王元大败。杀得尸横山积，血涨河流，沟堑伤军，声号地震。隗纯见势危迫，急自鸣金收军入守。冯异收军，四面围祝王元走入城中，点收兵数，伤折大半。隗纯甚是忧切。周宗进谓纯曰：“大王休罪，容臣所告。”纯曰：“将军何事？”宗曰：“汉将部下人马精强，先王屡与争锋，未能取胜。今大王兵微将寡，上阵者少，岂能敌胜彼哉？臣闻刘秀宽仁待士，卑礼迎贤，大王莫若献降，保全金体。一则功名不失，二则民士得安，大王若何？”纯曰：“吾父屡与交兵，恐怀旧恨，何如？”宗曰：“岑彭先事王莽，除授宛城。刘秀起兵，与彭交锋半载，杀秀军士不可胜言。后彭拜降，反得加封重用，并无憎恨之心。大王放心休虑，臣保万全。”隗纯许之。宗遂登城，谓汉将曰：“吾主隗纯，今愿献城纳降，将军肯休容否？”冯异答曰：“若肯归义汉家，保封原职。”宗曰：“恐帝心怀旧恨，将军若何？”异曰：“若有差池，是吾之过。叫彼放心无疑，保全重用。”宗遂回报，具说所事，隗纯大喜。王元知之，杀入蜀中而去。 \\n 十年冬月，纯令卒献开东门，自引大军出接，跪伏道旁告曰：“小将有万罪之愆，百千之过，乞将军怜宥孤独，泉下不忘大恩。”冯异下马，携起谓曰，“公子今能归义，名节永垂，岂有怀旧恨哉！”言罢，同入城衙，安抚百姓。 \\n 十一年春月，异攻落门平服，病薨于军中，敕赐葬于洛阳。 \\n 谥曰：“节侯”。长子彰嗣。帝思异功，复封幼子讶为祈乡侯。 \\n 却说公孙述遣大将任满、田戎、程泛等引数万人，乘舫排下江关，击破夷陵道，因据荆门。汉征南将军岑彭发兵拒敌，屡战不克。帝知，遣大司马吴汉，发荆州兵助彭夹击。吴汉即起大军十万，上马前行。数日方至，合兵二十余万。彭遂传令军中，令装战船千只，各载火炮于内，逆流而上。众将整集齐备，报知岑彭。彭与吴汉分兵上船，直冲浮桥而进。 \\n 田戎等知，亦架小舟五百余只，摆阵对敌。两军相遇，岑彭、吴汉各立船头之上。田戎叫曰：“小将降否？”岑彭骂曰：“陇右如山之势，一扫平除。汝乃一微烟耳，岂胜大焰！”言罢，催橹亟进，冲船混战。是时天风狂疾，令军务放火炮。风怒火冲，彭、汉顺风并进，蜀兵大乱，火烧水溺，死者无算。 \\n 任满令军摇船欲汩东走，吴汉兜弓赶上，望满脑后一箭，射入咽喉，溺水而死。程泛亦走，岑彭截住，生擒斩首。田戎走保江州而去。 \\n 岑彭、吴汉率臧宫、刘歆等一齐上岸，长驱人下江关。传令军中毋得掳掠民财。所过地方百姓，皆奉羊酒迎劳。彭谓诸耆老曰：“大汉皇帝，哀怜巴蜀人民，久遭军掠，故兴师远伐为除害，岂伤汝等财哉。”毫末不受。百姓大喜悦，争开门降。 \\n 彭遂安抚城中士庶，即下江州。见田戎食多城固，一时难取，乃留部将冯骏，分兵五万守之。自引兵乘利进攻平曲。 \\n 却说中郎将来歙，与盖延、马成等进攻述，述将王元、环安赶至河池下，大破之，乘胜再进。蜀人大惧。公孙述一日升帐，召请将议曰：“汉兵势大，人人骁勇，州县悉被攻破，如之奈何？”众将默然无计。忽帐下一小卒，名曰乌钻，进曰：“大王勿虑，小人一计，可杀汉将来歙。”述曰：“汝有何计？”钻曰：“小人学为刺客，夜藏短刀，潜入帐下，刺杀来歙，则盖延易破矣。”述大喜，曰：“我儿若能建功，封赏不轻。”乌钻遂潜入，往至其帐前，以身藏于榻下。待夜三更，听得来歙睡浓，潜步扯刀，望歙肚上一刺，飞奔出营而去。来歙痛觉，刀刺入肚，不能拔出。乃叫盖延，延至，见歙伤，放声哀哭，不能仰视。歙张目叱延曰：“虎牙何得此耶？吾中刺客所伤，无以报国，故呼将军嘱托军事，而反效儿女子涕泣乎！刀虽在身，还欲勒兵破贼，以复仇恨，何足惧哉！”延强收泪，以听所诫。歙奋然起榻，修表申闻，表曰：臣歙夜宿军中，更阑静后，为贼人潜刺，伤中臣身。臣不自惜，诫恨奉职不称，以为朝廷羞。夫理国以得贤为本，大中大夫叚襄，骨鲠可任，愿陛下裁察。又，臣兄弟不肖，终恐获罪，陛下哀怜，数赐教督……表未写终，投笔抽刃而绝。盖延哀悼甚切，不自止已。见歙所修之表，虽未完就，亦将封下，遣人先报朝廷，以表其意。 \\n 后令王良护送丧还。 \\n 使者领命飞奔至京，入朝见帝，呈上歙表。帝览毕，大惊，涕泣不已。军报丧还洛阳，帝亲披孝，素车白马，使传敕葬，谥曰“节侯”。子衰嗣。帝思来歙忠节，复封其弟田为宜西侯。 \\n 却说岑彭攻破平曲，收其谷数十万石。公孙述恐惧势大，尽入其手，急使大将延岑、吕鲔、王元及弟公孙恢，发兵十万拒广。及资中，又遣侯丹率兵二万，守拒黄石。彭知，使护军杨翕与臧宫分兵十万往拒延岑等。自引大军十万袭击侯丹。兵至黄石，两军相对，侯丹出马。岑彭不与答话，提刀直龋二人交马，约战十合，侯丹败走。岑彭赶上，大喝一声，斩于马下。众将俱各走散。彭遂收军，星夜倍道，兼行二百余里，径拔武阳。及使精骑驰击广都，去成都十里，势若风雨。所至皆奔逃散。 \\n 初，述闻汉兵在乎曲，故遣大兵逆之。及彭至武阳，绕出延岑军后，蜀地震骇。述大惊，以杖击地，曰：“是何神也？”时彭所立营寨之地名曰彭亡，岑彭闻而恶之，欲改其名。至日暮，蜀将环安刺客，诈为亡奴降彭，彭遂纳之。至夜二更，亡奴身藏短剑，潜入岑彭帐下。听其睡熟，遂拔剑胁下一刺，岑彭痛醒，叫喊一声而薨。众将知觉，急起拿住亡奴，斩为八段。有诗为证： \\n 如山号令想英雄，志扫羶腥屡建功。 \\n 何事身惧奸计害，令人景仰叹西风。 \\n  \\n   \\n  "}
{"章节": "第五十一回 吴军克战平巴蜀 汉帝追勋擢庙廊", "正文": "  \\n 第五十一回　吴军克战平巴蜀　汉帝追勋擢庙廊 \\n 　 \\n 却说吴汉与公孙述之将魏党，战于鱼涪津，大破之。复进武阳，围城攻袭。述遣子公孙揟与大将史兴，引兵五千来救。 \\n 吴汉知，解兵迎敌。两边摆开阵势，史兴出马，大叫：“汉将答话”。吴汉出马，谓曰：“小将来送死乎？”兴曰：“吾奉公孙敕令，特来擒汝，早下马拜降，庶留残命。”吴汉大怒，抡刀跃马，直取史兴。二将交锋，约战十余合，吴汉抡起重刀，望兴脑后一砍，连人带马削为两半。公孙揟见势不利，引军回走而去。汉尽获其辎重，不可胜数。复进大军攻击广都，大破拔之，遣卒放火，烧毁成都市桥。于是武阳东诸小城争相迎降。 \\n 汉又欲攻成都，帝知，遣人诫曰：“成都十余万众，不可轻敌。但坚据广都，待其来攻，勿与争锋。若不敢来，将军转营迫之，须其力疲，乃可击也。”吴汉不听，乘利勒兵十万，逼进成都。离城十里，阻江北布起营寨，造作浮桥，使副将武威、将军刘尚分兵二万，屯于江南，相去二十余里。帝闻大惊，急遣使让汉曰：“前敕将军据守，今又千条万端，临事悖乱，是何意也？即轻敌深入，又与刘尚别立营寨，事有缓急，不复相及。贼若出兵暗算将军，以大众攻尚，尚破将军亦败，幸勿他往，急引兵还广都为上。”诏书未到，述果使大将谢丰、袁吉引兵十万，分为二十余营，并出攻汉。又使弟揟，引万余军，偷劫尚寨，令不得相救。 \\n 却说吴汉闻知述兵至，急引众将，分作两队出敌。大战一日，斩首万余，吴败阵回走入壁。丰等赶上，分兵围之。汉乃召诸将厉之曰：“吾与汝等逾越险阻，转战千里，志所在于斩获，遂深入敌地，至其城下。而今与刘尚二处受围，势既不接，其祸难量。吾欲潜师就尚于江南，合兵共御。汝等能心同一力，当锋决战，大功可立。如其不然，败必无余。成败之机，在此一举。”诸将闻言，皆曰：“以死出力。”汉遂饱士厉马，闭营三日不出。令卒多树旗幡，使烟光不绝。至夜二更，各披盔甲上马，潜步出寨，与尚合兵而去。 \\n 丰等不觉。次日，吴汉分兵五万，与刘尚攻江北。自引大军攻击丰等。两将相遇，谢丰出马，谓汉曰：“认得谢将军手段否？”汉闻笑曰：“小将暗偷一阵，亦自夸口。”言罢，抡刀摆阵，金鼓齐鸣。二将交马，约战十合，谢丰败阵回走，吴汉赶杀。袁吉出马挡住，共战十合，吉亦败走。吴汉跃马赶上，大喝一声，斩于马下。谢丰见势不利，引兵急走。吴汉张弓搭箭，飞马追赶将近，望丰项下一箭，坠地而死。吴汉自早交兵，至晚才罢。获其盔甲无数，斩首五千余级。自引兵还广都，留尚拒述。自是，汉与述将战于广都、成都之间，八战八克。有诗为证：文武全才冠世雄，中兴诸将孰能同。 \\n 挥戈指日回天下，八战成都八克功。 \\n 一日，公孙述升帐，谓延岑曰：“自与汉将交锋，屡未能胜。今又据守成都，事当奈何？”岑曰：“男儿当死中求生，岂可坐守穷乎！财物易聚耳，不宜有爱。”述曰：“然也。”遂依其言，将金帛散赏军士，令五千人马跟护延岑，往市桥伐木，虚架浮梁。令卒鸣金击鼓，引汉对阵。述自潜出精兵，剿杀其后。言罢，各遵命去。 \\n 却说吴汉见岑兵少，即引大军出敌。两军相对，延岑出马，吴汉不与打话，提刀直龋二将交锋约战十合，延岑诈败，引至桥边。述兵随后攻击，吴汉奋力追杀。赶至桥上。不觉虚架桥梁，堕水淹没。吴汉急以手援马尾，得出上岸。遂引残兵还入广都而去。 \\n 十一月，臧宫军至咸门，人报知述。述视占书云：“虏死城下。”乃大喜，曰：“吴汉在吾手矣。”自引大军数万攻击吴汉。使延岑分兵五万，拒搦臧宫。各遵去讫。 \\n 却说臧宫知岑兵至，急令众将布列阵势，待临搦战。延岑军至，亦不打话，跃马交锋，两边混战。岑三合三胜，自旦及日中，军士不得食，悉皆疲困。吴汉乘势急使护军高午、唐邯中分锐卒数万，突军冲击。述兵大乱。高午挺枪跃马，飞入阵中，刺述洞胸，堕于马下。延岑飞马奔近，救入城中而去。吴汉分兵围祝延岑扶述卧于榻上，痛不能止。至夜二更，乃召延岑至帐下，嘱之曰：“吾自起军巴蜀，未尝一折。今不幸遭于小将等刺一枪，命隳旦夕。奈子雏幼，不能伸恨，故托将军扶佑。望将军怜念旧情，莫忘今日。若子可护，则护之。如不可护，将军取之。莫令豪杰共笑，而落于他人之后矣。”言罢，愤绝而死。 \\n 次日天晓，岑与诸将议曰：“今公孙述已死，吾等莫费心机，劳苦土卒，不如献降为上。”众将皆诺。岑遂登城，谓汉曰：“昨晚公孙述死，吾等愿献归降，将军肯容纳否？”汉曰：“既肯倾服，悉保重用。”岑乃开门，与诸将迎出郭外，跪伏马前，告曰：“小将蠢庸，为公孙述所惑，不识将军雄勇，故有今日之愆。罪该万死，望将军仁宥。”吴汉大喜，令岑前引，一齐拥入城去。汉即传令，着唐邯夷述家属。邯得令，领军一千搜入宫中。将述妻、子及其族人等，尽皆诛戮。岑亦纵兵大掠，放火烧述宫殿。 \\n 吴汉斩述首级，令人传送洛阳。帝见大喜，谓曰：“子阳不思富贵有命，妄自尊大，今日休于是乎。”言罢，忽一臣奏曰：“吴汉、刘尚虽获大功，然其纵兵搜掠毁宫殿，大非义也。 \\n 乞陛下传旨，杜其将来。”帝闻大怒，敕使往戒之，曰：“城降三日，吏人从服。孩儿老母，口以万数。一旦放兵纵火，闻之可为酸鼻。且尚宗室子孙，尝更吏职，何忍行此！仰视天，俯视地，观放麑啜羹，二者孰仁？良失斩将吊人之义也。”吴汉听戒，传令遂止。安抚城内百姓，赏劳诸军。 \\n 却说汉帝既平定蜀，乃思汉旧贤臣李业、谯玄、王皓、王加等，俱被奸述所害，心甚愍切。一日升殿，众官朝罢，传旨着黄门校尉，建立祠庙，图书形身，受享春秋之祠。庙完，诏使摆列中牢礼物，御驾亲人祭奠。令鸿胪司序班，朗读祭文曰：惟神全材，忠义大节。如玉之洁，如日之光。一世之短，百世之长。于兹庙貌，晾仰纲常。时维腊月，谨以牲浆。神灵英爽，来格来尝。庶品用伸，伏惟尚飨。 \\n 祭毕，诏令校军守护，不得毁坏宫墙，以违敕命。言讫，车驾还朝。遣使复征贤士费贻、任永、冯信等升用。诏书未到，永、信二人病卒。独贻随使入朝。至殿见帝，朝拜礼毕，帝曰：“寡人思卿久矣，未能得见，今幸屈至，喜跃弗胜”贻曰：“臣恨无才佐事陛下，既蒙思诏，敢自违乎？”帝大喜，遂封贻为合浦太守。贻叩首谢恩而去。 \\n 却说睢阳县令任延，谦卑守约，赏罚信明，帝甚爱之。一日，遣使召延至殿，谓曰：“朕以卿多能，干政治良。今故擢卿为武威太守，抚察贤否，卿何言乎？”延曰：“臣虽无才，蒙恩敕赐，敢抗违哉？”遂叩首谢恩而起。帝戒之曰：“卿于任所，务宜善事上官，无失名誉。”延曰：“臣闻‘忠臣不私，私臣不忠。履正奉公，臣子之节’。上下皆同，善事上官，非陛下之福，臣不敢奉诏。”帝叹息曰：“卿言是也。”延遂拜别而去。 \\n 却说外国使者来献名马一匹，日行千里。又献宝剑一把，价值百金。近臣趋殿奏知帝主。帝大喜，令召使者至，赏金百两，缎四十匹。使者谢恩回国而去。帝即颁诏，以剑赐与烈士，留马驾车。 \\n 次日，传旨御驾亲出游猎。文武遵召，令中黄门校尉安整龙车，众将士咸严肃侍卫。须臾帝出，与邓禹同坐车中。令贾复、李通为左右护驾；王常、陈俊为前后先锋。各执利兵，拥车而去。 \\n 前至南山坡扳，陈俊令军拿获田夫二人来问。田夫告曰：“小无罪过犯，将军拿缚何用？”俊曰：“汝等休惊。万岁亲出游猎，但问何处有虎？指示捉获，重赏金银。”田夫闻言，欣然答曰：“此事不难。前面白鹅山内有一大虎，常出伤人性命，正要除此畜生，不能到手。今幸将军来灭，小人愿引。” \\n 陈俊大喜，遂令前行。 \\n 既至，即赏田夫每人白银十两。二人叩首而出。帝见其山树林深长，实险惊人。传旨众将四围张纲，击鼓鸣金。唬虎战惊，吼声雷震。陈俊挺枪引众将鸣金入坡，赶发其虎奔出山。 \\n 贾复攀弓，望虎当胸一箭，射中左肩。其虎漫山奔走，陈俊众军乱赶。贾复以药再复一箭，其虎即坐而死。帝令军卒搏尸砍肉，分赐众将。 \\n 是日天晚，车驾回殿。至城下，上东门侯郅恽拒关不开。 \\n 帝使人见恽，问曰：“御驾回朝，何得违阻？”恽曰：“火明燎远，遂不受诏。”帝乃回车，从中东门入去。 \\n 次日，郅恽入朝，见帝谏曰：“昔文武不敢盘于游田，以万民惟正之供。而陛下远猎山林，夜以继昼，如社稷宗庙何？”帝闻，叹曰：“恽诚贤土也，中东门侯何能及之！”遂赐恽缎绢百匹，而贬中东门侯为参封尉。于是，大飨将士，定封功臣。以邓禹为高密侯，食禄四县。李通为固始侯，食禄四县。 \\n 贾复为胶东侯，食禄六县。余悉有赏，众皆谢恩而去。 \\n  \\n   \\n  "}
{"章节": "第五十二回 偃武修文图致治 核田诏尹民遭害", "正文": "  \\n 第五十二回　偃武修文图致治　核田诏尹民遭害 \\n 　 \\n 却说汉帝在于兵间，久厌武事。且知天下疲耗，思乐息肩。 \\n 自平陇蜀之后，非紧急之事，未尝复言军旅。一日，皇太子亲问帝曰：“臣久学于东宫，未请世事，不能明决攻战之策，愿父王教导。”帝曰：“昔卫灵公问阵于孔子，孔子不对。此非能及之也。”太子遂退。邓禹、贾复知帝偃罢干戈，欲修文德，即与众将集议，悉去兵甲，敦崇儒学，帝深然之。悉召至殿，谓曰：“朕自创业垂统，俱赖卿等力扶，攻城复县，杀贼破奸，身经万苦之劳，未尝一息。至是陇蜀平服，天下太平，朕欲偃武崇道，完汝功臣爵土，表朕微意。今闻卿等能自去兵偃甲，就职儒术，朕甚喜之。”言讫，遂罢左右将军，悉以列侯就第。 \\n 众皆谢恩。 \\n 时建威将军朱祐，越班奏曰：“今天下归定，国政未修，陛下可选有才德者，升为宰相，佐助朝纲，庶使国家有政，民不失条，愿陛下圣鉴。”帝曰：“奈无是人，将何如耶？”祐曰：“胶东侯贾复，为人刚毅方直，多大节志，既还私第，阖门养威致重。况且文武兼备，诚宰相之才也，陛下宜升之。” \\n 帝准奏，即封复为三公之职。而功臣并不用之。 \\n 是时，汉帝悉罢功臣不用，惟高密侯邓禹、固始侯李通、胶东侯贾复三人，每与公卿参议国家大事，恩遇甚厚。帝虽制御功臣，而每能容回有宥其小失。凡远方进贡珍甘物味，必先颁赐诸侯，而大官无余。故皆保其福禄，不忍一旦而罢之。故光武能保全功臣如此。 \\n 却说大司马吴汉，平服巴蜀，振旅还京。一旦入朝奏帝，请封皇子及还封诸侯行爵出禄。帝不许。次日，又上复奏。帝乃下诏，令群臣议处再至复命。是日诏下，大司空窦融、固始侯李通、胶东侯贾复、高密候邓禹等集议，皆言吴汉奏者甚当，不可轻忽。众遂修表一封，次日奏闻帝主。表曰：古者封建诸侯，以藩屏京师，周封同姓八百诸姬，并为建国，夹辅王室，尊事天子，享国永长，为后世法。故《诗》云“大启尔宇，为周室辅”。高祖圣德，奄有天下，亦务亲亲，封立兄弟诸子，不违旧章。陛下德横天地，兴复宗统，褒德赏勋，亲睦九族。功臣宗室，咸蒙封爵，多受广地，或连属县。 \\n 今皇子赖天能胜衣趋拜陛下，谦恭克让，抑而未议。群臣百姓莫不失望。宜因盛夏吉时定号位，以广藩辅，明亲亲，尊宗庙，重社稷，应古合旧，压塞众心。臣请大司空上舆地图，太常选择古日，整具礼仪，制曰可。夏四月，以太牢告嗣宗庙；乞陛下神圣详察，纳进愚策。臣邓禹等诚惶诚恐，顿首百拜，奉表上闻。帝览毕，传旨大司空窦融告庙，封赠皇子：刘辅为右翊公，刘英为楚公，刘阳为东海公，刘康为济南公，刘苍为东平公，刘延为淮阳公，刘荆为山阳公，刘冲为临淮公，刘焉为左翊公，刘京为琅玡公。谥二皇兄：刘縯为齐武王，刘忠为鲁哀公。 \\n 皇子各受赠讫，帝令大会群臣。文武悉皆朝贺，有诗为证： \\n 玉陛鸣珂列鹭鸳，欢声霭霭动乾坤。 \\n 黄河正值澄清日，四海长沾润泽恩。 \\n 帝以天下垦田顷亩及户口年纪，互有增减，多不以实，乃诏下州郡，各佥检核。于是颍州、河南、南阳诸州郡守，接传诏旨，巧诈横为，假以丈田为名，聚民田中。并度量屋舍，起骗财物，村里人民遮道涕泣。有富豪献钱者，则优而容之。贫穷无奉者，则刑而迫之。所以民间深受其害。 \\n 时诸郡各遣使者诣京奏事。帝见陈留一吏牍有书，视之云“颍川、弘农可问，河南、南阳不可问”。帝乃召吏问曰：“此书何人作也？”其吏不肯实告，乃托言答曰：“臣于长寿街上得来。”帝怒，欲斩。时皇子东海公阳在幄后言曰：“吏受郡守所敕，当欲以垦田相方耳。”帝曰：“既然如此，又言河南、南阳不可问者，何也？”皇子对曰：“河南者，帝之城郭也，多有近臣。南阳者，帝之乡里，多有近亲。所以二处田宅逾制，不可为准。”帝令虎贲将诘问其吏。吏乃首服，即如皇子之言所对。帝闻叹曰：“东海诚有大志，深识远谋。”由是益奇爱之。有诗为证：东海公阳十二时，深明远虑识奸非。 \\n 亲臣两处田逾制，自是君王爱益奇。却说河南尹张伋，接诏言，欲检核垦田顷亩，即与诸郡太守十数余人坐田量度。民家有不以实者，皆下狱死。于是郡国大姓及兵长群盗，处处并起攻劫，在所杀害。官吏人报知张仅，极闻大惊，急与诸郡太守回府，勒兵以拒群盗。令人通晓各县人会接应。 \\n 张伋披挂亲出拒战，贼将出马，张伋谓曰：“圣主仁德抚民，有何亏汝，今故反乎？”贼将答曰：“非圣上之过，因汝欺君越法，假以丈田为名，暗骗财物，故此激变良民，特来讨汝，为国除害。”张伋大怒，提刀跃马直取贼将。二人交锋，共斗二十余合，不分胜败。张伋令卒擂鼓再战。未及两合，各县军马悉令来至，一齐掩杀，尘土遮天。张伋冲入阵中，搅军混战，斩首千余。贼将拚死杀出，各逃奔散而去。张伋收军入城安歇。 \\n 却说贼将复聚屯结，及青、徐、幽、冀四州一齐并起，扰掠甚盛。帝知，冬十月遣使者下郡国，“听群盗自相纠摘五人共斩一人者，除其罪。吏胥逗遛回避，故纵者皆勿问，听以讨擒为效。其牧守令长主界内盗贼而不收捕者，及以畏惧捐城委守者，皆不以为负，但取获贼多少为殿最。为蔽匿者乃罪之。”于是更相追捕，贼并解散。徙其魁帅于他郡，赋田受廪，使安生业。自是，牛马放牧不收，邑门不闭。 \\n  \\n   \\n  "}
{"章节": "第五十三回 废郭封阴子受荣 伏波标柱子交趾", "正文": "  \\n 第五十三回　废郭封阴子受荣　伏波标柱子交趾 \\n 　 \\n 却说郭氏皇后，一日于宫中闷坐自思帝意待己衰薄，惟爱阴氏，故此屡怀怨恨之心。帝大怒，传旨废罢郭氏，乃立贵人阴氏为皇后。时郭后太子疆，见废其母，意不自安。一日，郅恽进说疆曰：“殿下久处疑位，上违孝道，下近危殆。殿下莫若辞位，以奉养母氏为高。”太子从之。 \\n 次日，见帝奏曰：“臣庸昏弱，短于才治，不克就职大统，愿乞以备藩国。”帝闻奏，不忍，乃曰：“卿非恐母废乎？” \\n 疆曰：“非也。臣素志耳，何敢怨乎？”帝迟疑不决。太子遂退。六月，帝下诏曰：春秋之义，立子以贵。东海王阳，皇后之子，宜承大统。 \\n 皇太子疆，崇执谦退，愿备藩国，父子之情，重久讳之。其以疆为东海王，立阳为皇太子，改名曰“庄”。 \\n 二子叩首谢恩而退。帝召桓荣至殿，谓曰：“卿负经济之才，屈淹未用。今朕新立皇太子庄，特召卿为师友，愿为明决治乱之机，废兴之策，以至人德之地，决相重报。”荣答曰：“臣但陋薄疏庸，难当重责，岂敢不竭心乎！”帝大喜，遂封荣为议郎之职。荣顿首谢恩，即就太学而去。一日，圣驾亲临太学，会诸博士，讲论经义。惟桓荣辩别甚明，儒者莫之能及，帝甚奇之，特加赏赐。言未讫，忽人报曰：“大司马吴汉病发，甚在危笃，特遣小军报闻陛下，愿陛下亲往观之。”帝闻大惊，即罢讲学，驾车往视。汉闻帝至，仍以古臣礼待，以君视东首，己西面对。帝见叹曰：“吴公常不失札。”乃入帐下问曰：“将军所欲何言？”对曰：“臣愚无所知识，惟愿陛下慎无赦而已。”言讫，气绝而毙。帝哀悼甚切，即发五校轻车介士，送葬，洛阳，谥曰“忠侯”。子衷嗣。有诗吊曰： \\n 雄才共拟柱中朝，凶识俄兴树稼谣。 \\n 经国谋谟成梦杳，英雄壮气几时消。 \\n 是日，帝亲临墓吊罢，车驾还朝。时京兆杜陵一人，姓杜名笃，字季雅，因与羡阳县令不和，被令诬陷，收缚解京，系囚狱中。帝几欲诛，因见其经义最高，言辞切当，乃美而赦之，赐其多帛，重宇授为议郎之职。一日，笃思帝以表里山河，先帝旧京，不宜改营洛邑，乃修《论都赋》一篇，奏闻主上：臣闻知而复知，是为重知。臣所欲言，陛下已知，故略其梗概，不敢具陈。昔盘庚去奢行俭于亳，成周之隆，乃即中洛。 \\n 遭时制都，不常厥邑，贤圣之虑盖有优劣。霸王之姿，明知相绝，守国之执，同归异术。或弃去险阻，务处平易。或据山带河，并吞六国。或富贵思归，不顾见袭。或掩空击虚，自蜀汉出。即日车驾策由一卒，或知而不从，久都墝埆。臣不敢有所据，窃见司马相如扬子云作辞赋，以讽主上，臣诚慕之。伏作赋一篇，名曰论都》，谨并封奏如左。陛下以建武十八年二月甲寅，升舆洛邑，巡于西岳。推天时，顺中极，排闾阖，入函谷，观厄于崤龟，图险于陇蜀。其三月丁酉，行至长安，经营宫室，伤愍旧日京。即诏京兆，乃命扶风齐肃致敬，告觐园陵，凄然有怀祖之恩。嗟乎！思诸夏之隆，遂天旋云游，造舟于渭北。斻经流，千乘万毂，万骑骈罗。衍阵于岐梁，东横乎大河，瘗后土，礼邠郊，共岁四月，反于洛都。明年，有诏复函谷关，作大驾宫。六王邸，高车厩于长安，修理东都城门桥，泾渭往往缮离观。东临霸浐，西望昆门，北登长平。规龙首，抚未央，睨平乐，仪建章。是时山东翕然狐疑，意圣朝之西都，惧关门之反拒也。 \\n 客有为笃言，彼坎井之潢污，固不容夫吞舟。且洛邑之渟滢，曷足以居乎万乘哉？咸阳守国利器，不可久虚，以示奸萌。 \\n 笃末甚然其言也。故因为述大汉之崇，世据痈州之利。而今国家未假之，故以喻客意曰。昔在强秦，爰初关畔，霸自岐痈，国富人衍，卒以并兼。桀虐作乱，天命有圣，托之大汉。大汉开基，高祖有勋，斩白蛇，屯黑营，聚五星于东井，提干将而破秦。蹈仓海，跨崑崙，奋慧光，扫项军，遂济人难。荡涤于泗沂，刘敬建策，初都长安。太宗承流，守之以文。躬履节俭，侧身行仁。食不二味，衣无异彩。赈人以农桑，率下以约已。 \\n 曼丽之容，不接于目。郑卫之音，不闻于耳。佞邪之臣，不列于朝。巧伪之物，不鬻于市。故能理升平而刑几措，富衍于孝景，功传于后嗣。 \\n 是时，孝武因其余财府帑之蓄，始有钩深图远之意。拦昌顿之罪，校平城之仇。遂命车骑，勒任卫青。勇性鹰扬，军如流星。深入匈奴，割裂王庭。席卷漠北，甲勒祈连。横分单于，屠裂百蛮。烧罽帐，击阏氏。燔康居，灰珍奇。收鸣镝，钉鹿蠡。驰坑岸，获昆弥。虏（亻数）侲，驱骡驴。驭宛马，鞭駃騠。拓地万里，威震百方。弱置四郡，据守敦煌。并域蜀国，一郡领方。立候隅北，建获西羌。捶驱氏，□寥狼。叩作东，攠鸟桓。躁辚灭貊，南羁鉤町。水剑、强越、残夷、文身、海被、沫血、郡县、日南，漂概珠崖，部郡东南。兼有黄支，连缓耳琐。雕题摧天，督率象犀。倠蚌蛤，碎琉璃，甲瑁玳，戕觜觽。于是，同穴丧褐之域，共川鼻饮之国，莫不袒跣稽颡，失气虏伏。 \\n 非夫大汉之盛世，籍痈土之饶，得御外理内之术，孰能致功若斯！故创业于高祖，嗣传于孝惠，德隆于太宗，才衍于孝景，威盛于圣武，政行于宣元，侈极于成哀，缺于孝平。历载三百，传世十一。德衰而复盈，道微而复章，皆莫能迁于痈州而背于咸阳也。宫室侵庙，山陵相望，高显弘丽，可思可荣。 \\n 羲农以来，无兹著明。 \\n 夫痈州本帝皇所以育业，霸王所以衍功，战士角难之常禹贡所载厥田惟上，沃野千里，原隰弥望。保殖五谷，桑麻条畅。滨据南山，带以泾渭，号曰陆海。蠢生万类，梗栴栌拓，蔬果成实，畎渎润于水泉，灌溉渐泽成川。粳稻陶遂，厥土之膏。亩价一金，田田相如。鐇镬株林，火耕流种。功浅得深，既有蓄积。厄塞四海，西被陇蜀。南通汉中。北据谷口，东阻嵌岩。关函守峣，山东道穷。置列汧陇。拥偃西戎。拒守褒斜，岭南不通。杜口纯津，朔方无从。鸿渭之流，径入于河。大船万艘，转漕相过。东综沧海，西纲流沙。朔南暨声，诸夏是和。 \\n 城宫百尺，厄塞要害。关梁之险，多所襟带。一卒鸣碣，千夫沉滞。一人奋战，三军沮败。地势便利，介胄剽悍。可与近守，利以攻远。士卒易保，人肉不袒。肇十有二，是为赡腴。先据则功殊，修文则财衍。行武则士要，为政则化上。篡逆则难诛，进攻则百克，退守则有馀。斯固帝王之渊圃，而守国之利器也。逮及亡新，时汉之衰，偷忍渊囿。篡器慢违，徒以势便，莫能卒危。假之十八，诛自京师。天界更始，不能引维。慢藏招寇，复致赤眉。海内云扰，诸夏灭微。群龙并战，未知是非。 \\n 于是，圣帝赫然申威，荷天下之符，兼不世之姿。受命于皇上，获助于灵祗。立号高邑，搴旗四麾。首策之臣，运筹出奇。虓怒之旅，如虎如螭。师之攸向，无不披靡。 \\n 盖夫燔鱼剸蛇，莫之方斯。大呼山东，响动流沙。要龙渊，首镆铘。命腾太白，亲发狼唬西平陇冀，东据洛都。乃廓平帝宇，济蒸人于涂炭。成兆庶之亹亹，遂与复乎大汉。 \\n 今天下新定，矢石之勒始瘳，而王上方以边陲为忧，忿葭萌之不柔。未遑于论都，而迂思痈州也。方躬劳圣衷，以率海内。厉抚名将，略地疆列。信于征伐，展武乎荒裔。若夫文身鼻、饮缓耳之王，权结左衽。鑢（钅禹）之君，东南殊俗。不羁之国，西北绝域。难剃之邻，靡不重译纳贡，请为藩臣。上犹谦谦而不伐勘意，以为获无之虏，不如安有益之民。略荒裔之地，不如保殖五谷之渊。远救于已亡，不若近而存存也。 \\n 今国家躬修道德，吐惠含仁。湛恩沾洽，时风显宣。徒垂意外，持平守实。务在爱育元元，苟有便于王政者，圣主纳焉何则？物罔挹而不捐，道无隆而不移。阳盛则衰，运满则亏。 \\n 故存不忘亡，安不讳危。虽有仁义，犹设城池也。客以利器不可久虚，而国家亦不忘乎西都，何必去洛邑之渟滢，就先基之大业，以为万世法。臣杜笃顿首谨论。 \\n 帝览毕，叹曰：“笃诚辩士，观其所发先王守政之规，源源肓绪，未尝居一事而措也。”言罢，遂赐缎匹四十，黄金百两，田为太常卿之职。笃叩首谢恩而退。帝召公卿至殿，将笃所奏之论示众参决。忽议郎桓荣趋上，奏曰：“臣昨夜于《大学》中参考经义，人报外国交趾女子作反，甚是精勇。我王可早发兵除之，免生后患。”帝闻奏，顾谓众曰：“卿等谁人可出救之？”窦融奏曰：“臣举一将，立可破之。”帝曰：“何将？”融曰：“见任大中大夫马援将军，武略兼备，可令此将出伐，立成功也。”帝大喜，传诏令宜入殿。援即随诏而至。帝曰：“今交趾女子作反，扰掠边城，朕托将军往破，将军何如？”援曰：“为人臣子，当尽忠以报国，岂可优禄而惮劳哉！臣即愿往。”帝大喜，遂拜援为伏波将军，以扶乐侯刘隆为副督，楼船将军段志为末将，兴兵十万，车驾亲送出朝。援等拜别引兵而去。 \\n 却说交趾米鹿冷县雒将之女征侧，嫁与朱鸢人诗索为妻，甚是雄勇。因交趾太守苏定以法绳之，征侧怨怒，与弟征贰，起兵造反，攻破其郡。于是，九真、日南、合浦、蛮夷等处，皆接应之。寇略岭外六十余城，征侧自立为王。 \\n 一日升帐，与征贰议决出兵。忽小军忙入报曰：“汉遣大将马援引兵来攻吾国，已在浪泊上布阵，大王将何治之？”侧闻大惊，急令弟贰领兵十万，亲自披挂上马，出城迎敌。至浪泊，两军相对，征侧出马，谓援曰：“吾与汝主各据一国，汝何故来犯界，以讨死乎？”援笑而骂曰：“反常妖贱，不思妇人不出闺阃，而肯将身混于男类之中，辱污贱体，不自知羞急退，而想欲决阵乎？且上古帝王，未有妇人据掠。今汝故作孽反正。牝鸡晨鸣无异，若早下马拜降，保为将军之妾。如不愿从，碎首辱尸。”征侧大怒，提刀跃马，飞出取援。二骑相交，约战十合，征侧败走，马援赶追。征贰出马截住，二人交战，未及三合，贰飞败回阵走。刘垄段志双出来击，两边混战，金鼓连天。征侧大败，急引残兵望东冲出。马援赶上，大破之。斩首数千余级，降者约万余。征侧、征贰走入禁谿城去。马援追至，分兵围之。数日，段志病卒，援令小军护丧还京，自厉兵士守掠。 \\n 却说征侧败入城中点军，伤折足有数千之多，忧闷甚切。 \\n 与弟征贰议曰：“吾起十万大军，悉被骁将所破。今又围城迫击，如之奈何？”贰曰：“马援，世之勇士，不可轻敌。昔王莽大将巨无霸，有万夫不当之勇，千军难近之势，兼有聚兽牌敲动，虎狼妖气助阵，与贼战于昆阳，尚被其破。吾等势寡力衰，岂奈彼何？”侧闻，心愈惶惧，乃曰：“若此，将何治耶？”贰曰：“依弟愚见，且回本国养聚将卒，再作区处。”侧曰：“然也。”遂传令军中，饱食上马。至夜一更，开西门出走。 \\n 马援知，急令刘隆分五万兵，于前山冈上埋伏，待其将至，截住夹击。刘隆隐伏去讫。 \\n 援徐领军潜步打听，见侧兵马出尽，大喝一声，赶上混战。 \\n 征侧不顾后卒，急望前冈奔走。忽听坡下炮声一响，人马涌出，刘隆当头截住去路。侧欲向后回走，马援又至。两下夹攻，侧兵大败。刘隆冲入阵内，撞遇征贰，挡住大杀一阵。战未三合，被隆奋砍一刀，削为两段。征侧见弟遭杀，拼死撞东出走。马援赶亡，大喝一声，活擒回阵，众贼悉皆逃散。援遂收军入城安歇。次日天晓升帐，与隆坐论。令将征侧推跪阶前，谓曰：“妖贱不听良言，今日果落吾手。”征侧告曰：“妾非敢反，奈本郡太守不仁，才致如此。乞将军仁恩怜恤，姑恕残命，愿侍将军提铺枕席，虽死亦无憾。”援笑而言曰：“吾受汉皇重爵，美女无数，要汝一贱妇何用！”言讫，喝令左右，擒下斩首。 \\n 遣人传头诣送洛阳。帝见大喜，欢曰：“马援真良将也，百出百胜。”遂遣使封援为新息侯，食邑三千户。援受印敕，众将齐皆庆贺。援乃系牛酾酒，劳飨军士，从容谓官属曰：“吾从弟少游，常哀吾慷慨多志，有言曰‘土生一世，但取衣食裁足，乘下泽车，御款段马，为郎掾吏守填墓。 \\n 乡里称善人，斯可矣。致求盈千，但自苦耳。’当吾在浪泊西里间，虏未灭之时，下潦上雾，毒气薰蒸。仰视飞鸢，踮踮堕水中。卧念少游平生时语，何可得也？今赖上大夫之力，被蒙大恩，重封赠爵，且喜且惭。”众士听言，皆伏称千岁。援急止之。是日宴罢，援传令使将楼船大小二十余艘，战士二万余人，进击九真之贼。及徵侧余党都羊等，自无功至居风，斩获五千余人，峤南悉平。复至交趾，乃立铜柱，为汉之极界。上书“大汉伏波将军马援”。于是，交趾等郡咸惊畏服。 \\n 二十年秋月。援振旅还京。将至，故人多出迎劳。次日入朝见帝，具奏所事。帝大喜，遂赐兵车一乘，加次九卿之职。 \\n 援谢恩而退回入府。坐时，平陵一人姓盂名冀，乃援之故人。 \\n 知援胜回，乃将羊酒至贺，令人报知。援急出接，邀入礼坐，设宴相待。援曰：“吾望子有善言，反同众人耶。我微劳猥飨大县，功薄赏厚，何以能长久乎？先生奚用相济。”冀叹曰：“愚不及也。”援曰：“方今匈奴乌桓，尚扰北边，吾欲自请击之。男儿当效死于边野，以马革裹尸还幸耳。何能卧床上死儿女子手中耶？”孟冀曰：“谅为烈士当如是乎！”有诗为证： \\n 男儿有志事边疆，誓自无亏敢自将。 \\n 再向秋风舒翮翅，扶摇万里快鹏翔。 \\n  \\n   \\n  "}
{"章节": "第五十四回 郡守陈章夺虏权 表请诏辞仁智见", "正文": "  \\n 第五十四回　郡守陈章夺虏权　表请诏辞仁智见 \\n 　 \\n 二人宴罢，冀遂别援回家而去。却说西域莎车、王贤、鄯善、王安等，思汉威德，咸乐内属，皆遣使奉献于汉。贤使至，帝乃赐贤都护印绶。时边郡太守王章言“不可假以大权，恐有一变，难复收之”。帝即下诏收还其印绶，乃赐大将军之樱贤甚怨恨。犹思诸国知夺总印，恐不畏服，乃诈称扬言大都护之职，诸国悉服属贤。贤遂骄横，欲兼并西域。诸国恐惧，一十八国俱遣子入侍汉帝，愿请都护印绶。帝厚赐诸国，俱遣还其侍子。贤复使请原总樱帝却之不许。于是，贤深痛恨，附匈奴入塞扰掠。时户部尚书陈忠上疏请急御之。上表曰：臣闻八蛮之寇，莫甚北虏。汉与高祖，窘平城之围，太守屈供奉之耻。故孝武备怒，深为久长之计。命遣虎臣，浮河绝漠，穷破虏廷。当斯之役，黔首陨于狼望之北，财币縻于卢山之壑，府库磬竭，杼柚空虚，算至舟车赀及六畜。夫岂不怀虑久故也，遂开河西四郡，以隔绝南羌。收三十六国，断匈奴左臂。于是，单于孤特鼠窜远藏。至于宣元之世，遂备藩臣，关彻不闭，羽檄不行。由此察之，戎狄可以威服，难以化狎。西域内附日久，区区东望扣关者数矣。此其不乐匈奴慕汉之效也。 \\n 今北虏已破车师，势必南攻鄯善。弃而不救，则诸国从矣。若然，则虏财贿益增，胆势益殖，威临南羌，与之交连。如此，河西四郡危矣。河西既危不救，则不倍之役兴，不赀之费发矣。 \\n 议者但念西域绝远，恤之烦费，不见先世苦心勤劳之意也。方今边境之具不精，内郡武卫之备不修，敦煌孤危，远来告急，复不辅助。内无以慰劳吏人，外无以威示百蛮。蹙国灭土，经有明诫。臣以为，敦煌宜置校尉，案石增四郡屯兵，以西抚诸国，折冲万里，震怖匈奴。臣陈忠表奏。 \\n 帝览表纳之，乃以班勇为西域长史，引兵五万西屯柳中。 \\n 勇遂大破之，悉皆平服。秋七月，五陵、五溪蛮夷复反，兵寇临沅，马成讨之不克，深入军没。马援入朝见帝，请兵往击。 \\n 时援年已六十二岁，帝憨其老，未许之行。援曰：“臣虽年迈，尚能披甲上马，何惧之乎！”帝曰：“将军既欲往敌，可操试一番，与朕观看。”援飞奔上马，勒走一遭，乃据鞍顾盼曰：“臣可用否？”帝笑曰：“矍铄哉！是翁也。”遂遣援行。以捕虏将军马武、中郎将耿舒、刘匡、孙永等起十二郡壮土，及弛刑四万余兵，护援进征五溪。 \\n 时援友人杜愔送援上马，援谓愔曰：“吾受国家厚恩，年迫日索，常恐不得以死报国。今获所愿，甘心瞑目。但畏长者佳儿，或在左右，或与从事，殊难得调，介介独恶是耳。”言罢，遂别而去。 \\n 二十五年二月，军至临乡，遇贼攻。援即分兵进击。马武等一齐出马，四围掩杀。贼军大败，填坑堕堑，尸积如山。斩首二千余级，贼皆散逃入树林中去。援遂进军下嶲。见有两道可入，从壶头，则路近而水险。从充道，途夷而运远。耿舒曰：“可从充道而进。”援曰：“充道路遥，粮费难运。不如进入壶头，掩其咽喉，其贼自破。”众将依言，遂从壶头而进。时天气酷暑，士卒多伤疫死。援亦中病而困，乃令军卒穿崖为室，以避炎蒸。其贼每登险处，鼓噪扬言。援辄曳足以观之。左右哀其壮意，莫不为之流涕。耿舒见其疾重，乃修书一封，遣人报兄耿弇。书曰：前舒欲先进充，粮虽难运，而兵马得用，军人数万，争欲先备。今壶头不得进，大众俱疫而死，诚可痛惜。前到临乡县，贼无故自致，若夜击之，即可珍灭。伏波类西域贾胡，到一处辄止，以是失利。今果疾疫，皆如舒言。弟见援疾且笃，军旅荒忘，故此遣人草报，急代主张。垂拜不宣。 \\n 弇得书，遂整象笏入朝奏帝。帝大惊，乃使虎贲中将郎梁松往代监军。既至，援病已卒。松宿怀不平，常欲谮援。奈其贵宠，畏不敢语。今见援死，乃喜而言曰：“小将堕吾之手。”遂回朝奏帝陷之。帝大怒，追收新息侯印绶。 \\n 马援兄子严敦，并喜讥议，而通轻侠客。援前在交趾，还书诫之曰：吾欲汝曹闻人过失，如闻父母之名。耳可得闻，口不可得言也。好议论人长短，妄是非正法，此吾所大恶也。宁死愿闻子孙有此不死行也。汝曹知吾恶之甚矣，所以复言者，施衿结缡，申父母之诚，欲使汝曹不忘之耳。龙伯高敦厚周慎，口无择言，谦约节俭，廉公有威，吾爱之、重之，愿汝曹效之。杜季良豪侠好义，忧人之忧，乐人之乐，清浊无所失。父丧致客，数郡毕至，吾爱之、重之，不愿汝曹效也。效伯高不得，犹为谨敕之士。所谓刻鹄不成，尚类骛者也。效李良不得，陷为天下轻薄子，所谓画虎不成反类狗者也。迄今季良尚未可知，郡将下车，辄切齿群以为言，吾当为寒心，是以不愿子孙效也。 \\n 时季良名保，京兆人也。官升越骑司马，保仇人上书，讼保为行浮薄，乱群惑众。伏波将军万里还书，以诫兄子。而梁松、窦固与保交结，悉将扇其轻伪败乱诸夏之书奏帝，帝召松、固至殿，以讼书及援诫书示之。松大惭，叩头流血，遂免其罪。 \\n 帝见援诫兄子书，言伯高名述可效，甚喜爱之。伯高，亦京兆人也。原为山部长，由此升为零陵太守。 \\n 初援在交趾，常饵薏苡实能轻身胜瘴气。南方薏苡实大，援欲以为种。军还，载之一车。时人以为南方珍物，各权贵皆望之。时援有宠，放莫敢问。及卒后，有上书谮之者，言援前所载还之车，皆明珠文犀，匿藏不献。帝益怒。援妻孥惶惧，不敢以丧葬还旧茔，裁买城西数亩之地，稿葬而已。宾客莫敢吊，援妻诣阙请罪。帝乃出梁松奏章及各所谮之书以示之，援妻方知所坐，乃即首哀哭，乃上书一首，以诉前后之冤。诗曰： \\n 铜柱高标险塞垣，南蛮不敢犯中原。 \\n 功成自合分茅土，何事翻啣薏苡冤。 \\n 帝览诗，见其所哀甚切，乃赦之，援遂得葬。 \\n 时云阳令同郡朱勃，诣阙上书，释援之冤，书曰：臣闻王德圣政，不忘人之功。采其一美，不求备于众。故高祖赦蒯通，而以王礼葬田横。大臣旷然，咸不自疑。 \\n 夫大将在外，谗言在内，徽过辄计，大功不许，诚为国之所慎也。故章邯畏口而奔楚，燕将据聊而不下。岂其甘心禾归哉？悼巧言之伤类也。窃见伏波将军新息侯马援，拔自西州，钦慕圣义。闲关险难，触冒万死。孤立群贵之间，旁无一言之佐。驰深渊，入虎口，岂顾计几宁自知当要七郡之使徼封侯之福耶？ \\n 八年，车驾西讨隗嚣，国计狐疑，众营未集。援建宜进之策，卒破西州。及吴汉下陇，冀路断隔，惟独狄道为国坚守。 \\n 士卒饥困，寄命刻漏，援奉诏西使，镇慰边众，乃招集豪杰，晓诱羌戎，谋如勇泉，势如转规，遂救倒悬之急，存几亡之城。 \\n 兵全师退，因粮敌入陇冀路平而独守空郡。兵动有功，师进辄克，诛锄先零，缘入山谷。猛怒力战，飞矢贯胫。 \\n 又出征交趾，土多瘴气，与妻子生决，无悔吝之心，遂斩徵侧，灭百十一州，间复南讨，立陷临乡。师已而业未竟，而使吏士复疫，援不独存。夫战或以久而立功，或以速而臻败，深入未必为得，不进未必为非。人情岂乐久屯绝地不生归哉！ \\n 惟援得自朝廷二十二年，北出塞溪，南渡江海，触冒害气，僵死军事，名灭爵绝，国士不传。海内不知其过，众庶未闻其悔。卒遇三夫之言，横被诬枉之谗。家属杜门，葬不归墓。怨隙并兴，宗亲怖慄。死者不能自列，生者莫为之说，臣窃伤之。 \\n 夫明主酿于用赏，约于用刑。高祖常与陈平金四万斤，以间楚军，不问出入。所为岂复疑以钱谷间载。夫操孔父之忠，而不能自免于谗，此邹阳之所悲也。《诗》云：“取彼谗人，投畀豺虎。豺虎不食，投畀有北。有北不受，投畀有昊。”此官欲令上天而平其恶，惟陛下留思竖儒之言，无使功臣怀恨黄泉。 \\n 臣闻《春秋》之义，罪以功除。圣王之祀臣有五义，所谓以死勘事者也。愿下公卿平援功罪，宜绝宜续，以厌海内之望。 \\n 臣年纪六十，常伏田里。窃欢乐布哭彭越之义，昌陈悲愤，战慄阙廷。帝览表，低首无言，惟长吁短息而已。遂重赐朱勃金帛，使还见职。勃谢恩而出，乃作诗一首，以追马援之业。诗曰： \\n 天遣英雄佐国优，君王薄义信谗谋。 \\n 十年苦战功劳没，一旦翻啣薏苡仇。 \\n 青史漫劳书将略，重泉不复见宸游。 \\n 诗成忍向荒坟吊，月色寒波总是愁。 \\n 却说汉帝罢朝，独坐后殿。细详勃奏之章，援功诚大，默默闷愁，悔思无及。一日登殿，文武山呼礼毕，忽窦融出班奏曰：“武威太守任延，遣使来至，久待午门，未敢擅入，乞陛下传旨。”帝令宜入。使者至殿，俯伏阶前。帝问曰：“使者何意？”答曰：“北匈奴单于遣使诣武威请求和亲，故来报闻陛下。乞陛下旨将何处？”帝闻奏，急召众臣廷议。日中未决，皇太子刘庄奏曰：“南单于新附，北虏惧于战伐，故倾耳而听，争欲归义。今未能出兵，而反交通北虏，臣恐南单于将有二心。 \\n 北虏降者，且不复来矣。乞陛下详察。”帝大喜，曰：“太子之言，甚合吾意。”众臣皆羡其当。遂遣使回报武威，勿受其使。使者领旨，叩首拜谢出回而去。 \\n 忽朗陵侯臧宫、阳虚侯马武诣阙上书，陈言匈奴之事。书曰：匈奴贪利，无有礼信。穷则稽首，安则侵盗。缘边被其毒痛，内国忧其抵突。虏今人畜疫死，旱蝗赤地。疲困之力，不当中国一郡。万里死命，悬在陛下。福不再来，时或易失。岂宜固守文德，而久堕武事者乎？今命将临塞，厚悬购赏，喻告骊、乌桓、鲜卑攻其左，发河西四郡、天水、陇西、羌胡击其右。如此，北虏之灭，不过数年。臣恐陛下仁恩不忍，谋臣狐疑也。今万世刻石之功，不立于圣世。臣臧宫、马武顿首谨上。 \\n 帝览书，微微而笑，乃曰：“二子岂知我乎？”遂下诏，托黄石公之说，以自诫而固却之。诏曰：昔《黄石公记》云：“柔能制刚，弱能制强。”柔者，德也。刚者，贼也。弱者，仁之助也。强者，怨之归也。故曰：“有德之君，以所乐乐人。无德之君，以所乐乐身。”乐人者，其乐长。乐身者，不久亡。舍近谋远者，劳而无功。舍远谋近者，逸而有终。逸政多忠臣，劳政多乱人。故曰：“务广地者荒，务广德者强。守其有者安，贪其有者残。残贼之政，虽成必败。”今国无善政，灾变不息，百姓惊惶，人不自保。而欲复远事边外乎？孔子曰“吾恐季孙之忧，不在颛臾”。且北敌尚强，而屯警备传闻之事，恒多失实。诚能举天下之半，以灭大寇，岂非至愿。苟非其时，不如息兵，何自苦哉！故兹昭示。 \\n 自是诏下之后，诸将咸服，未有一人敢复言兵家之事者。 \\n 一日，帝诏博士桓玄，授为太子少傅，赐其辎车、乘马、金帛等物。玄谢恩而出。时桓荣大会诸生，参贺玄宠。陈设玄所得赐车马、印绶，乃曰：“今日所蒙，稽古之力也。”宴罢各散讫。 \\n 却说御驾东巡，群臣上言，奏曰：“陛下即位已三十年，可宜封禅泰山。”帝曰：“朕即位三十年，百姓怨气满腹。吾谁欺？欺天乎！曾谓泰山不如林放乎？何事污七十二代之编录？”于是群臣不敢复言。四月，车驾还宫。帝独坐后殿，玩读《河图》、《会昌》符书“白赤刘之九会命岱宗”。帝玩其意，创然有感，乃召梁松等至殿，按索《河图》谶文之书，言九世当封禅者三十六事。 \\n 于是，张纯等俱复封禅，帝乃许之。遂传旨，着司天监择日亲临所祭。次日，众臣列道护驾登山，以玺亲封。祭罢回朝。 \\n 是夏，京师忽有醴泉涌出，饮之者，固疾皆愈。惟眇、蹇者不瘳。又有赤草生于水崖，郡国频下甘露。群臣入殿奏曰：“地祗灵应，而朱草萌生，孝宣帝每有嘉瑞，辄以改元，神爵、五凤、甘露、黄龙，列为年纪。盖以感致神祗，表章德信，是以化致升平，称为中兴。今天下清宁，灵物乃降，陛下情存挹挹，推而不居，岂可使祥符显庆，没而无闻。宜令太史撰集，以传来世。”帝不纳，常自谦言无德。每郡国所上，辄抑而不当，故史官罕得以记焉。 \\n 是岁，命有司监军，建起灵台、明堂、辟雍，宣布图谶于天下。帝以赤伏符即位。由是，信用谶文，多以决定嫌疑。 \\n 一日，游于灵台之上。忽议郎桓谭进曰：“父子、君臣之伦，礼乐、刑政之具，无非性与天道。而谶非经典之制，皆以妄巧伪说，陛下何苦信之。”帝大怒，曰：“桓谭非圣无法，将下斩之。”谭即头流血，帝才息怒。遂免其罪，贬出为六安丞。谭惭而止。二月戊戌，帝崩于南宫前殿，在位三十三年，寿六十二。遗诏曰：朕无益于百姓，无得厚葬。但如孝文皇帝制度，务从省约。 \\n 刺史二千石，长吏皆无离城郭。无遣使及因邮奏，葬于原陵山，太子庄即皇帝位。 \\n 按：帝每旦视朝，日侧乃罢，数引公卿郎将，讲论经义，夜分乃寐。那皇太子见帝勤劳不怠，乘间谏曰：“陛下有汤武之明，而失黄老养性之术。愿颐养精神，优游自宁。”帝曰：“我自乐此，不为疲也。”虽身济大业，兢兢如不及，故能明慎政体，总揽权纲，量时度力，举无过事。退功臣而进文吏，藏弓矢而散牛马。虽道未方古，斯亦止戈之武焉。 \\n 又赞曰： \\n 炎正中微，大盗移国。九县飚回，三精雾塞。人厌深诈，神恩反德。光武诞命，灵咒自甄。沉机先物，深略纬文。寻邑百万，貔虎为群。长毂雷野，高峰慧宫。英威既振，新都自焚。 \\n 虔刘庸代，纷纭梁赵。三河未澄，四关重扰。金汤失险，车书共道。灵庆既启，人谋咸赞。明明高谟，翅翅雄断。于乎有命，系隆我汉。 \\n  \\n   \\n  "}
{"章节": "第五十五回 告庙飨天明制度 图形画像著功多", "正文": "  \\n 第五十五回　告庙飨天明制度　图形画像著功多 \\n 　 \\n 是日，明帝登殿，文武班列两行。扬尘拜舞，山呼礼毕，加封邓禹为太傅，李通为大司空。众臣各受封赠，大赦天下。 \\n 却说车平王仓，以为中兴三十余年，四方宁息，宜修礼乐。 \\n 遣使至京，奏闻所事。使者至朝，帝召入殿，问：“卿此来何意”？使者具奏所事。帝甚喜，即召众卿共议。李通奏曰：“东平言者甚当。陛下新登宝位，可先设郊祭飨天地，然后告祀宗庙，以明制度。”帝准奏，传旨：“中郎将梁松，监领五校于南郊设坛。及修制先帝光武之庙”。诏下，松往去讫。 \\n 帝思凡所奉祀天地、社稷、宗庙、山川等神，欲为天下生灵祈福，恐百官斋戒不致专精。乃下诏，令太傅桓玄作《斋戒文》，以示众意。玄领敕命，即撰文曰：凡祭祀，必先斋戒，而后以感动神明。戒者禁止其外，斋者正斋其内。沐浴更衣，出宿外舍，不饮酒，不茹荤，不问疾，不吊丧，不听乐，不理刑，此则名戒也。专一其心，严畏谨慎。 \\n 不思他事，苟有所祭之神如在其上，如在其左右，精白一诚，无须臾间，此则为斋也。大把斋戒七日，前四日为戒，后三日为斋。中祀斋戒五日，前三日为戒，后二日为斋。故示。自是，众臣各皆严肃。 \\n 却说梁松领敕监军，径往城南郊野，建起高坛三层。每层高一丈九尺，四围结彩，按天、地、人三才。五方树旗，列金、木、水、火、土。香焚宝鼎，烛灿银花。又备整齐，还宫复命。 \\n 次日早朝，梁松奏曰：“臣领陛下敕命，往郊设坛。今悉完固，请陛下往祀。”帝传旨：“百官更衣，同登坛祀”。诏下，众臣先临肃侍。须臾驾至。帝下龙车，端整平天冠，重更沽黄袍，立于中坛正坐。文武班列旁边。帝举香祝曰：“大汉皇子刘庄，眷天上帝，降中于民。致四海之来苏，启万民之俯仰。惟冀神祗，钟灵降福。士民条畅，国祚昌荣。”祝罢，再拜。 \\n 忽近臣趋坛奏曰：“大司空李通病笃，今早气绝而薨。乞陛下传敕安葬”。帝闻，大哭，曰：“先帝起义舂陵，此将首助兵甲。披坚执锐，拯弱扶危，历尽汗马百年之劳。未蒙恩赐一息，今才佚乐，天何速其命乎！”敛蹙眉尖，吁磋不已。太傅桓玄进曰：“陛下少忧，人寄尘寰，生死有命。李通既逝，不能复醒，陛下可念其功，敕赐厚葬。何为痛苦哀之而损容乎？”帝遂止，罢坛还宫，传敕厚葬，谥曰“恭侯”，子音嗣。帝与阴皇太后亲临墓吊，有诗哭曰： \\n 先帝初逢世乱时，将军誓死寄安危。 \\n 旌旗万里寒胡胆，梁柱今朝折栋支。 \\n 义节棱棱冲汉漠，忠精赫赫著铭碑。 \\n 伤心多少英雄泪，忍向斜阳故国挥。 \\n 吊罢，车驾还宫。 \\n 二年春月，帝传旨，亲往明堂，飨祀光武皇帝。百官一齐拥驾至临。祭毕，帝登云台之上观望云物。良久，乃罢。幸辟雍，行初养老礼。以李躬为三老，桓荣为五更。礼毕，引桓荣及弟子等升于明堂之上。帝正坐，自为讲辩，诸儒执经问难于前。避雍四门之外，百姓人等整衣冠，排列而观听者，凡有亿万之多。自早至晚乃罢还宫。 \\n 次日设朝，文武拜毕，传旨修整学舍。令功臣子孙及四姓末属，俱入讲学。选择高才饱读者，以授其业。自桥门羽林之士，悉令通《孝经》章句。匈奴闻言，亦遣子入学。济济乎，洋洋乎，盛于永平矣！ \\n 却说扶风茂陵有一人，姓傅名毅，字武仲。家贫，力学博古今。一日，于平陵习读经义，闻明帝兴学校，求贤士，因作《迪志》诗以讽之。诗曰：咨尔庶士，迨时斯勖。日月逾迈，岂云旋覆。哀我经营，旅力靡及。在兹弱冠，靡所无立。于赫我祖，显于殷国。二迹阿衡，克光其则。武丁兴商，伊宗皇士。爰作股肱，万邦是纪。 \\n 奕士载德，迄别显考。保膺淑懿，缵修其道。汉之中叶，俊乄式序。秩彼殷宗，光此勋绪。伊余小于，秽纳靡逮。惧我考烈，自兹已坠。谁能革浊，清我灌溉。谁能昭暗，启我童昧。先人有训，我说我诰。诲我嘉务，诲我博学。爰率朋友，寻此旧则。 \\n 契阔夙夜，庶不懈忒。秩秩大猷，纪纲庶式。匪勒匪昭，匪壹匪测。农夫不怠，越有黍稷。谁能云作，考之居息。二事败业，多疾我力。如彼遵衢，则罔所极。二志靡成，事劳我心。如彼兼所，则溷于音。于戏君子，无恒自逸。俎年如流，鲜兹暇日。 \\n 行迈屡税，胡能有迄。密勿朝夕，聿同始卒。 \\n 傅毅复观经义，朝夕不辄。帝闻其贤，善于辞赋，顾下诏征之。毅即随命入朝。见帝参礼毕，帝曰：“素闻卿负大才，未用于世。朕因召卿济扶孤弱，可乎？”毅叩首谢曰：“臣庸无识，不堪重任，乞陛下姑纳为用。”帝大喜，遂以毅为兰台令史，拜郎中令，与班固、贾逵共典校书。毅谢恩而出，即往兰台，与诸生修编史集。 \\n 毅追美孝明皇帝功德最盛，而庙颂未立，乃依清庙作《显宗颂》千篇，奏上，帝甚奇之。由是，文雅显于朝廷，咸仰称羡。是时，三年春月，帝思贵人马氏，贤德慈谦，乃下诏立为皇后。德冠后宫，即正位宫阉。愈自谦肃，好读诗书，常衣大练裙不加缘。朔望诸姬宫主人参朝谒，见后袍衣粗疏，以为绮毂。就视，乃笑。后曰：“此缯特宜染色，故用之耳，何得笑乎？”众皆叹息而退。 \\n 一日，帝独闲坐，追思中兴功臣，不可殒灭其像。次早登殿，文武朝罢，传旨令画二十八将于南宫云台，传名后世。以邓禹为首，次马成、吴汉、王梁、贾复、陈竣耿弇、杜貌、寇恂、傅竣岑彭、坚谭、冯异、王霸、朱祐、任光、祭遵、李忠、景丹、万修、盖延、祁彤、姚期、刘植、耿纯、臧宫、马武、刘拢又益以王常、李通、窦融、卓茂，合三十二人，悉图于上。独马援以椒房之亲，不画其像。一日，东平候仓与帝游于云台，观遍不见马援之像，乃谓帝曰：“伏波将军功劳甚大，何故不画图像？”帝笑而不言。 \\n  \\n   \\n  "}
{"章节": "第五十六回 贤臣避世劝耕织 烈女承恩继史书", "正文": "  \\n 第五十六回　贤臣避世劝耕织　烈女承恩继史书 \\n 　 \\n 帝与东平登台玩罢，车驾还宫。却说扶风平陵一人，姓梁名鸿，字伯鸾。父让，王莽时为城门校尉。及卒时，鸿尚幼，遭世离乱，因卷席而葬。复受业《大学》，家贫而尚节介。博览经义，无所不通。学毕，乃牧羊于上林苑中。不觉家中发火，延及邻舍。鸿知，叹曰：“是我累他。”乃归，寻访烧者，问：“所去失多少？”其主言曰：“家财无一毫物。”鸿悉以羊偿之，其主犹以为少。鸿曰：“吾无他财，愿以身居佣作，以尽赔还。”其主许之。鸿为执勤，朝夕不担邻家长者，见鸿貌非常人，乃责其主，而羡鸿贤。其主于是始敬异焉。悉还其羊。 \\n 鸿不受而去。 \\n 归乡里。富豪之家慕其高节，多欲以女妻之，鸿并辞不娶。 \\n 时同县孟良者，生有一女，名光，貌状非常，而兼黑色。力举石臼，择对不嫁。至年三十，父母问其故，光曰：“欲得贤如梁伯鸾者。”鸿闻而聘之，光求作布衣麻缕织作筐缉绩之。及嫁，始装饰入门。七日，而鸿不答。光乃跪床下，请曰：“窃闻夫子高义，简斥数妇，妾亦偃蹇数夫矣。今而见责，不敢请罪。”鸿曰：“吾欲裘褐之人，可与俱隐深山者。汝今乃衣绮缟，傅粉墨，岂鸿所愿。”妻曰：“以观夫子之志，自有隐居之服。”即更作布衣操作而前。鸿大喜，曰：“此真梁鸿妻也，能奉我矣。”因取字曰：“德曜”。 \\n 孟光居之半载，光曰：“常闻夫子欲隐避患，今何为默默？乃欲低头就之乎。”鸿曰：“然也。”乃共入霸陵山中，以耕织为业。咏诗书，弹琴瑟，以自欢娱。仰慕前世之高士，而为四皓支来二十四人作颂。因东出关，过京师，乃作《五噫》之歌以噫之。歌曰：陟彼北芒兮，噫！顾览帝京兮，噫！宫室崔嵬兮，人之劬劳兮，噫！辽辽未央兮，噫！ \\n 帝闻鸿贤，命使安车持节以迎之。使者至，鸿迎礼毕，问曰：“使者何意？”答曰：“圣上闻足下贤能，特来相召，同匡国政，以济天下之望。愿足下早赴无拒。鸿曰：“吾乃一庸夫耳，岂能识国事！”竟辞不受。使者叹息而回。鸿遂改易姓名。与妻避居于齐鲁之间。半年又去。适其将行，乃作诗而叹，诗曰：逝旧邦兮遐征，将遥集兮东南。 \\n 心惙恒兮伤悴，忘菲菲兮升降。 \\n 欲乘策兮纵迈，疾吾俗兮作谗。 \\n 兢举枉兮措直，咸先佞兮唌唌。 \\n 固靡惭兮独建，冀异州兮尚贤。 \\n 逍遥步兮邀嬉，缵兮尼兮周流。 \\n 傥云睹兮我悦，遂舍车兮即福 \\n 过季札兮延陵，求鲁连兮海隅。 \\n 虽不察兮光貌，幸神灵兮与休。 \\n 惟季春兮华阜，麦含含兮方秀。 \\n 哀我时兮逾迈，愍芳香兮日臭。 \\n 悼吾心兮不获，长委结兮焉究。 \\n 口嚣嚣兮余讪，嗟恇恇兮谁留。 \\n 既至吴地，乃依大家皋伯通居庑下，为人赁舂。每归，妻奉饮食，不敢仰视，于鸿前举案齐眉而进。伯通察而异之，曰：“彼佣能使其妻，敬之如此，非凡人也。”乃方舍之于家。时鸿友人高恹，少好老子，隐于华阴山中。鸿乃作诗以寄之。诗曰：鸟嘤嘤兮友之期。 \\n 念高子兮怀僕思。 \\n 想念恹兮爰集兹。 \\n 二人遂不复见。恹亦高隐，遂终身不仕。 \\n 却说高密侯邓禹，一日朝罢归门，陡沾寒疾，卧榻不起。 \\n 遂令长子邓震，奏闻明帝。帝大惊，累次亲临视问。及薨，帝传旨文武，悉皆挂孝。帝亦白袍素车，亲出送葬，谥曰“元侯”。有诗为证： \\n 结发行间见此公，两河忠义侯元戎。 \\n 勋成伊吕终方驾，算胜孙吴亦下风。 \\n 千载清名垂竹帛，一杯黄壤对松桐。 \\n 英雄已死嗟何及，独立西风看去鸿。 \\n 葬毕，车驾还官。次日，宣禹十三子至殿，受封赠职。以长子震嗣父职高密侯，袭为昌安侯。珍为夷安侯，余悉皆受赠。 \\n 各谢恩退。惟少子鸿，好谋筹策，封为小侯，引入后殿，与议边事。鸿一一而答，帝甚喜，以为鸿能，拜为将兵长史，令五营军士护鸿镇守雁门关，鸿拜谢而去。 \\n 却说尚书钟离意，闻全椒长刘平贤能，乃入朝奏荐，言：“平在全椒，仁政省罚，恩惠良民。或增赀就赋，或减年从役。太守行见其狱无击囚，真可谓贤才之治也，陛下宜升迁之”。 \\n 帝准奏，下诏征为议郎。 \\n 帝性遍察，好以耳目隐发为明，公卿大臣每被残辱。近臣尚书以下，或有不到之处，至见拖扭扯拽，常以事怒恨郎官药菘。一日升殿，众臣朝毕，帝下龙床，以杖撞之，菘走入床下。 \\n 帝怒甚，疾言郎出。菘乃曰：“天子穆穆，诸侯皇皇，未闻人君，自出撞郎。”帝才息怒，遂赦其罪。由是，朝廷莫不慄慄，争为严切，以避诛责。惟钟离意独敢谏争。数封还诏书，臣下过失，辄救解之。 \\n 八年，北匈奴遣使诣朝，请求交和，不复为寇。帝许之，遂赏使令还回报。乃遣越骑司马郑众出使匈奴。众领敕命，即上马行。 \\n 数日方至，令人报知匈奴。单于召入帐下，众乃半揖而已。 \\n 单于曰：“郑生何为不拜？”众曰：“汝非吾君，何得拜焉？”单于曰：“吾与汝主并肩，汝与吾臣相立，即奉使于吾，当行臣礼，何得自持而越法乎？”众曰：“南朝臣将，膝有黄金，岂肯屈身而下胡虏哉！头则可取，志不可移。”单于大恐，止不复语。乃发还京师，众即出回。 \\n 却说南匈奴知汉与北虏交使，内怀嫌怨，欲起兵叛。遂密使人往北虏，令合兵共势迎敌。郑众出塞，闻知其事，乃入朝见帝，奏曰：“今二虏连和，欲叛陛下，宜置大将以防拒之。”帝准奏，遂令郑众监军十万，渡辽水以镇西域。众即拜别，上马领军而去。帝夜梦见金人，身长项大，有光明。次日登殿，问于群臣，或曰：“西方有神，其名曰佛。其形长丈六尺，如黄金色”。 \\n 帝因使人往天竺求其道，得其书。及沙门以求其书，大抵以虚无之说为宗贵，慈悲不杀，以为人死精神不灭，随复受形。生时所行善恶，皆有报应，故所贵修练精神，以至为佛。善为宏阔胜大之言，以劝诱愚俗。精于其道者，号曰“沙门”。于是，中国始得其术，建造殿宇，图塑其像，以时奉祀。而王公贵人，独楚王英最先好之。有诗为证：出自西方曰天竺，中原由此钵相传。 \\n 不生不灭神明妙，时放毫光照大千。 \\n 却说明帝图罢佛像，次日设朝，召文武共议匈奴之事。忽耿秉出班奏曰：“匈奴为害久矣，心无定制，或服或变，诡诈多端。若不以威加之，乘间扰害。臣愿乞兵往伐，以绝后患。”帝准奏，令与窦固等引兵十万，分道并出。 \\n 数日方至，离五里下寨，令人报知匈奴。单于听罢大怒，急点匈奴十万，披挂上马。单于头顶宝篏盔，身穿银铠甲，手执降魔杵，坐下燕色马，引军出城，排阵搦战。窦固出马，骂曰：“（羊喿）靼贼奴！汉王有何负汝？不时寇扰边界，早降罢战，庶免残生。若再拒言，粉身碎骨。”单于大怒，跃马直龋二将交锋，共战十合，不分胜负。耿秉出马，两下夹攻。 \\n 金鼓齐鸣，喊声震地，匈奴大败。单于首将撞东欲走，耿秉望见，攀弓赶上，奋射一箭，从其项下穿过，堕马而死。单于见势不利，急引残军，拼死杀开血路，回走本国而去。固遂令卒鸣金收军，下寨安歇。于是声震胡虏，畏不敢犯。次日，固使假司马班超与从事郭恂，分兵八万，进使西域。超郎拜别上马而往。行至鄯善将近，善王广先奉汉诏，礼敬甚备。后忽疏懈。 \\n 超见广有怠慢之意，乃谓官属曰：“此必有北虏使来，与相交通。明者睹未萌，况已著耶！不入虎口，不得虎子。”遂传令军士，夜以火攻虏营。众军得令，各整兵刃，披挂立待。至夜二更，一齐上马潜往。既至，令卒放火。惊起虏使，乱奔出走。 \\n 超遂跃马赶上，拔剑望使一砍，首落于地。及斩从士三十首级，余众百十多人，悉皆烧死。 \\n 次日天晓乃还，召鄯善王广，以虏使首级示之，一国震恐。 \\n 广叩头言曰：“愿附汉主，再无二心。”即令子入侍中国。超大喜，遂班师回京。见窦固具说所事，固大喜，谓曰：“将军诚大才也。”次日入朝见帝，具奏超功。帝甚奇异。复下诏。 \\n 令超出使于寘。超即上马前行。既至，寘王广德闻汉使至，忙出迎接，诚服归降。于是，诸国胡虏皆遣子入侍。 \\n 按鉴：西域与汉绝六十五载，至是乃复通焉。 \\n 却说北虏匈奴亦反，扰掠俱入云中地界。时太守廉范，发兵拒之。吏士进跪告曰：“匈奴势大，吾等兵少，不可轻敌。 \\n 太守欲进，急宜修书遣人，先往邻郡求救。待其军来，合势共出，则可取胜。”范不许。至日暮，乃召军士谓曰：“汝等今夜各持火把，列于营中，使虏众见言我兵多，明早进击，可破其势。”众将得令，悉从计行。 \\n 至夜二更，高烛营中，火光冲天。虏军望见，都言汉兵救至。帅王大惊，待旦而退。是夜，范令军中就床饱食，天明，大军分道并进。虏军闻风逃窜，弃甲丢戈。廉范赶上，大杀一阵，得虏首百级，死者千余人。于是廉范威震边塞，北虏不敢复向云中。有诗为证．料敌行兵数有方，神机妙策蕴胸藏。 \\n 破胡灭虏鹰擒兔，出塞驱夷虎奔羊。 \\n 是日廉范班师，唱歌回府，令人奏闻朝廷。帝大喜，遣使持节，加范为大将军之职，赐金百两，缎匹五十。再赐白银千两，令赏军士。使者上马而去。 \\n 却说益州刺史朱辅，为人慷慨，有大才略。好立功名，在州数岁，宣示汉主德威，以唬夷虏。自汝山以西，前世所不至，正朔所未加，白狼唐葭、盘木等百余国，户百三十余万，口六百万以上，举种奉贡，称为臣仆。唐葭作诗三章，歌颂汉德。 \\n 朱辅修奏一封，遣使将其诗章献上朝廷。疏曰：臣闻《诗》云：“彼徂者岐，有夷之行。”《传》曰：“岐道虽僻，而人不远。”诗人诵咏，以为符验。白狼王唐葭等慕化汉德，归义作诗三首。路经邛来大山，陵高坂峭，危峻险百倍。岐道襁负老幼，若归慈母，夷之语辞意难正，草木异种，鸟兽殊数。有捷为郡椽，由恭与之习狎，颇晓其言。臣辄令讯其风俗，译其辞语。今遣从事史季陵与护送诣阙，并上言乐诗。 \\n 昔在圣帝舞四夷之乐，今之所上，庶佣其一。臣朱辅顿首疏上。 \\n 《远夷乐德歌》诗曰： \\n 大汉是治，与天意合。吏译平端，不从我来。闻风向化，所见奇异。多赐缯布，甘美酒食。昌乐肉飞，屈申悉备。蛮夷贫薄，无所报嗣。愿主长寿，子孙昌炽。 \\n 《远夷慕德歌》诗曰： \\n 蛮夷所处，日入之部。慕义向化，归日出主。圣德深恩，与人富享。冬多霜雪，夏多和雨。寒温时适，部人多有。陟危历险，不远万里。去俗归德，心归慈母。 \\n 《远夷怀德歌》诗曰： \\n 荒服之外，土地墝埆。食肉衣皮，不见盐谷。吏译传风，大汉安乐。携负归仁，触冒险狭。高山岐峻，缘崖磻石。未薄发家，百宿到洛。父子同赐，怀抱匹帛。传告种人，长愿臣仆。 \\n 帝览辅奏，见三歌之诗，甚嘉喜爱。遂令史官录之于滕，使赍军书往授辅为都护之职。使者拜别上马而去。 \\n 却说北虏单于，遣西鹿蠡王率兵二万，进击车师。耿恭闻之，乃召诸将谓曰：“匈奴势大，人马精强，不可与彼交战。 \\n 且此国粮稀食寡，难济军用。吾闻疏勒城旁有涧水颇固，莫若先出据之，可宜长守，以备胡害。”众将俱诺。 \\n 是日，耿恭人据疏勒。蠡王闻知，即使众匈奴拥绝其涧水，使不得饮。恭于城中令卒穿井，深十五丈，不得水出。吏士渴甚，乃笮马粪汁而饮之。恭遂洁整衣服，向井拜祷，仰天告曰：“恭领汉王重命，职镇边疆，终日乾乾。夕阳若厉，并不敢少逸自怠，忘理政事。今不幸被匈奴围击，拥绝涧水，城中士卒人民俱遭渴死。恭穿深井一十五丈，不能致水而食，愿天怜恤孤穷，早施甘泽，救生民之涂炭，慰汉主之愿望。”祝罢而拜。 \\n 须臾，泉水涌出。恭大喜，叹曰：“诚天助也！”于是城中百姓，威言恭德所致，岂人力之能哉！恭得泉水，遂令军卒扬以示虏。虏见，各皆惊骇，咸相议曰；“耿恭真乃神助，吾等岂胜彼乎？”遂解兵，忙回本国而去。 \\n 耿恭即设宴大飨军士。次日倍表，遣使诣京，奏闻主上。 \\n 表曰： \\n 日月丽中天，万国仰照临之德。乾坤大一统，群生荷覆载之恩。文教诞敷而治具毕张，威武继扬而妖气顿息。臣民欣载，海宇权腾。仰惟皇帝陛下，卓冠群伦，茂膺景运。皇图启祚，粤申命之自天。历数在身，遂化家以为国。拯生民之势弱，救乱世之劻勷。大钧播而景物亨，皇权建而彝伦叙。凡有血气，莫不尊亲。惟彼残胡，敢行肆侮。窃乘间隙，侵犯边陲。赫怒皇心，用加天讨。爰声罪而致伐，乃鞠旅以陈帅。臣耿恭赋质庸愚，忝受郡守之寄，惭无赞画之能。拜命阙廷，俾率貔貅之众。总戎行阵，誓空胡马之群。前车师而虏蠡入界，后疏勒而拥绝水池。士卒渴挨，笮马粪汁而为饮。人民苦悴，掘深井而无泉。臣恭净洁祷祝穹苍，忽涌甘泉，苏回民士，令卒高扬以示虏。匈奴震怖而回兵。一旦廓清，膻腥无秽。皇风远被于遐荒，胡运竟终于此日。凡兹勋庸之建，岂因臣下之能。盖兹伏遇皇帝陛下，广运如天，宏谟盖世，明见万里之外，遂成千载之功。东日窟而西月江，莫非王土；南荒炎而北弱海，洪惟帝臣。一统太平，万年悠久。臣耿恭顿首百拜，谨奉表上闻。 \\n 帝览表，大喜，即遣使持节，拜恭为五军都指挥使之职。 \\n 并赏军银三千两。使者赍敕上马而去。秋八月，帝崩，年四十八。皇太子炰即位，年一十八岁。班固赞曰：显宗丕承，业业兢兢。危心恭德，政察奸胜。 \\n 备章朝物，省薄坟陵。永怀废典，下身遭道。 \\n 登台观云，临雍拜老。懋惟帝续，增光文考。是日，章帝登殿，各文武朝罢。忽兵部尚书杨终越班上疏，极言匈奴之事。疏曰：三苗逆命，大禹有往征之师。玁狁侵陵，宣王有北伐之举。 \\n 属妖氛之迅扫，致丑虏之归来。喜溢臣民，欢腾遐迩。臣终切惟间者，北征匈奴，西开三十六国，以氈裘之遗孽，亡国之贱俘，负天地生全之恩，怀虎狼贪残之性。百姓频年服役，转输烦费。愁困之民，足以感动天地。且胡虏之心，未有倾志属国。 \\n 少有未至，疾害妬生。杀戮我姓，使寇窃我边陲。上违逆于天地，下阻遏于声教。惟陛下留。念省察，除残去害，爰兴问罪之师。按节临戎，实总天师之寄。将佐效忠而志力，士卒鼓勇以争先。军威远震于虏廷，义气横行于瀚海。兵有不战之胜，敌无枭首之虞。其匈奴出，即诣国门纳款输诚，革心向化。其余军民人等，咸加抚谕，各遂生全，同沾化育之恩，永绝腥膻之秽。是皆皇帝陛下之谋运，于宥在睿，知发乎先机。故能豫制于万全，是以功成于莫测。臣等仰遵成算，祗奉天威，获殚犬马之驱驰，少尽涓埃之报答。万方胥庆，睹日月之光华。率土归心，乐乾坤之覆载。臣兵部尚书杨终，顿首诚惶百拜，谨奉表上闻。 \\n 帝览表毕，下示公卿议论。第五伦、牛融、鲍显因共议入殿，奏曰：“孝子之心，无改父道。征伐匈奴，屯戌西域，先皇所建，不宜回异。”帝闻言，沉吟未决。杨终复上奏曰：“奏筑长城，攻役繁兴。胡亥不革，卒亡四海。故孝元弃珠崖之郡，光武绝西域之国，不以介鳞易我衣裳。” \\n 帝从之。言未讫，忽一臣趋殿奏曰：“安夷县吏略妻勒姐，原卑南种羌之妇。吏为其夫所杀，安夷吏长宗延追之出寨。种人见恐罪诛，遂共谋暗杀宗延。而与勒姐及吾良二种相结为寇，扰掠边疆。乞陛下传旨，发兵御敌。”帝闻奏，下诏，着陇西太守孙纯出兵讨征。使者领旨，急往陇西而去。 \\n 却说纯正在厅堂理事，忽人报曰：“朝廷遣使来至。”纯急罢公出接，邀人后堂礼坐。问曰：“使来何意？”使者具说所事。纯即发兵遣人往金城，令起兵应。自与从事李睦，引军五万，会于和罗谷口，列阵对敌。 \\n 卑南出马，大叫汉将搦战。李睦听言，披挂上马，飞出阵前。不与打话，二将交锋，共战二十合，不分胜败。孙纯策马冲阵混杀。征尘蔽日，金鼓连天。虏军大败，走伏践尸。卑与孙纯交马，战未十合，被纯奋砍一刀，削为两段。余虏遁走。 \\n 纯率众军赶上，大杀一阵，斩首三千级，获其辎重不胜其数。 \\n 纯遂收军，凯歌回府。后诗赞曰： \\n 霆剑龙飞脱宝潭，将军扼腕虎耽耽。 \\n 指挥天地开经略，驱逐风云入笑谈。 \\n 的拟万全收塞虏，果然一敌斩卑南。 \\n 烟尘一扫腥膻荡，奏凯停鞭谩驻骖。 \\n 是日，孙纯回至陇西府内，大飨将士，赏劳诸军。将卑南首级令人传送京师。帝见大喜，即遣使持节拜纯为征虏将军，赐金二百余两。使者拜别上马陇西而去。 \\n 却说马皇太后，素爱躬履节俭，事从简约。时兄马廖为卫尉之职，见太后朴素，虑其美业难终，乃上疏于长乐宫，勤成德政。表曰：臣按：前世诏令，以百姓不足，于世尚奢靡。故元帝罢服官，成帝御浣衣，哀帝去乐府。然而侈费不患。至于衰乱者，百姓从行不从言也。 \\n 夫国政移风，必有其本。《传》曰：“吴王好剑客，百姓多创瘢。楚王好细腰，宫中多饿死。”《长安语》曰：“城中好高譬，四方高一尺。城中好广眉，四方且半额。城中好大袖，四方全匹帛。”斯言如戏，有切事实。前下制度未几，后稍不行。虽或吏不奉法，良由以慢起京师。 \\n 今陛下躬服黡缦，以去华饰，素筒所安，发自圣性。此诚上合天心，下合民望，浩大之福，莫尚于此。陛下既已得之自然，犹宜加以勉勖，法大宗之隆德，戒成哀之不终。《易》曰：“不恒其德，或承之羞。”诫合斯事一竟，则四海诵德，声薰天地。神明可通，金石可勒，而况于人心乎？况于行令乎？愿置章坐侧，以当瞽人夜诵之音。臣卫尉马廖，诚惶顿首百拜，谨奉表上闻。 \\n 太后览表，深喜纳之。由是，朝廷大议国政，每使众臣询访于廖。 \\n 时鲁国鲁人孔僖，字仲和，与崔篆、孙骃为友，极相喜美。 \\n 一日，同游太学，讲习《春秋》，因读吴王夫差时事，僖废书叹曰：“若是所谓画虎不成反类狗者也。”骃曰：“然。昔孝武皇帝始为天子，年方十八，崇信圣道，师则先王。五六年间，号胜文景及后恣肆，忘其前之为善。”值曰：“《书》、《传》如此多矣！” \\n 时邻舍生梁郁在旁接曰：“如此，武帝亦是狗邪？”骃默然不对。郁怒恨之。阴上书首告骃、僖诽谤先帝，刺讥当世之事。帝怒，下诏令有司拿究。僖以吏捕方至，恐罪诛责，乃上书自讼。书曰：臣之愚意，以为尽育非谤者，谓实无此事，而加虚诬之也。 \\n 至如孝武皇帝，政之美恶，显在汉史。坦如日月，是诚为直说《书》、《传》实事，非虚谤之。夫帝者为善，则天下之善咸归焉；其不善，则天下之恶亦萃焉。斯皆有以致之，故不可以诛于人也。 \\n 且陛下即位以来，政教来过，而德泽有加，天下所见也。 \\n 臣等独何讥刺哉！假使所非实是，则固应悛改。傥其不当，亦宜含容，又何罪焉！陛下不惟原人数深自为计，徒肆私忿，以快其意。臣等受戮，死即死耳，顾天下之人，必回视易虑，以此事窥陛下心。自今已后，苟见不可之事，终莫复官者矣。 \\n 臣之所以不爱其死，犹敢与言者，诫为陛下深惜此大业。 \\n 陛下若不自惜，则臣何赖焉。齐桓公亲扬其先君之恶，以唱管仲，然后群臣得尽其心。今陛下乃欲以十世之武帝，远讳实事，岂不与桓公异哉！臣恐有司卒然见构，衔恨蒙枉，不得自叙，使后世论者擅以陛下有以方比，宁可复使子孙追掩之乎。臣孔僖谨诣阙廷，伏待重诛。 \\n 帝览书，遂赦其罪，乃封僖为兰台令吏。僖叩首谢恩而出。 \\n 却说中郎将窦宪，妹为皇后。宪恃宫闱之势，以贱直侵夺沁水公主园田。公主畏宪宠势大，不敢计较。后帝驾出，从其园过，帝指以问宪。宪隐意而对。发觉帝大怒，召宪切责曰：“深思前过，夺主园田时，何用忿！赵高指鹿为马，久念使人惊怖。昔永平中常令，阴党、阴博、邓叠三人，相纠纠，诸豪戚莫敢犯法者。而诏书切切，尤以舅氏田宅为言。今贵主尚见枉夺，何况小人哉！国家弃窦如孤雏腐鼠耳。”宪大震惧。皇后为毁服深谢，良久乃得解，使以田还公主。虽不绳其罪，然亦不授以重任。 \\n 二月，帝东巡狩，还鲁幸阙里，以太牢告祠孔子及七十二弟子，作六代之乐。大会孔氏男子二十以上者六十三人，命儒者讲《论语》。时孔僖因帝大会，乃自陈拜谢。帝曰：“今日之会，宁于卿宗有光荣乎？”值曰：臣闻明王圣主，莫不遵师贵道。今陛下亲屈万乘，辱临敝里，此乃崇礼先师，增辉圣道。 \\n 至于光荣，非敢所承。”帝大笑，曰：“非圣者子孙，焉有斯言乎？”遂升僖为郎中，赐褒成侯。再赐孔氏男女钱帛，令僖还京师，东观校书。僖叩首谢恩，即随车驾还宫。 \\n 却说刘粱尝作《破群论》，时之览者，以为仲尼作《春秋》，乱臣知惧。今此论之，俗士岂不愧心。其文不存，乃作《辨和同之论》一篇，以著于世。论曰：天事有违而得道，有顺而失义，有动而为害，有恶而为美。 \\n 其故何乎？盖明智之所得，暗伪之所失也。是以君子之于事也，无适无莫，必考之以义焉。得由和兴，失由同起。以可济否谓之和，好恶不殊谓之同。 \\n 《春秋传》曰：“和如羹焉，酸苦以剂其味。君子食之，以平其心。同如水焉，若以水济水，谁能食之？琴瑟之专一，谁能听之？是以君子之行，周而不比，和而不同，以救过为正，以匡恶为忠。”《经》曰：“将顺其美，匡救其恶，则上下和睦能相亲也。” \\n 昔楚恭王有疾，召其大夫曰：“不谷不德，少主社稷。” \\n 失先君之绪，覆楚国之师，不谷之罪也。若以宗庙之灵，得保首领以殁，惟是《春秋》窀穸之事。所以从先君于祖庙者，请为灵若厉。大夫许诸，及其卒也，子囊曰：“不然。夫事君者从其善，不从其过。赫赫楚国而君临之，抚有南海，训及诸夏，其宠大矣。有是宠也，而知其过，可不谓恭乎？”大夫从之，此违而得道者也。及灵王骄淫，暴虐无度。羊尹田亥从王之欲，以殡于乾溪，殉二女。此顺而失义者也。 \\n 郡陵之役，晋、楚对战。阳谷献酒，子反以毙。此爱而喜之者也。臧武仲曰：“孟孙之恶我药石也，季孙之爱我美疢也。”疢毒滋厚，石犹生我。此恶而为美者也。孔于曰：“智之难也，有臧武仲之智，而不容于鲁国。”亦有由也，作而不顺，施而不恕矣。盖善其知义，讥其违道也。 \\n 夫知而违之伪也，不知而失之暗也。暗与伪，其患一也。 \\n 患之所在，非徒在智之不及，又在及而违之者矣！故曰“智及之仁不能守之，虽得之必失之也。《夏书》曰：念兹在兹，庶事恕施，忠智之谓矣。”故君子之言，动则思义，不为利回，不为义诚。进退周旋，惟道是务。苟失其道，则兄弟不阿。苟失其义，虽仇雠不废。故解狐蒙祁奚之荐，二叔被周公之害，勃鞮以逆文为成，付瑕以顺厉为败，管苏以憎忤取进，申侯以爱从见退。考之以义也，故曰：“不在逆顺，以义为断。不在憎爱，以遭为贵。”《礼记》曰：“爱而知其恶，憎而知其善，考义之谓也。”昔文翁老蜀道，着巴汉唐桑琐隶，风移喂礌。 \\n 吾虽小宰，犹有社稷。苟赴期会理文墨，岂本志乎！ \\n 论罢，乃作大讲书舍，延聚生徒数百余人，朝夕亲往劝究讲辨。而义明试殿策，儒化大行。由是，此邑至后尤称其教。 \\n 帝闻梁名，下诏拜为尚书郎，使与僖共校书史。梁谢恩出。是日，帝传敕旨，令大司徒袁逢将黄榜张挂，受纳天下贤士能上计者。袁逢领旨出朝，即将黄榜挂讫。 \\n 却说洛阳西县一人，姓赵名壹，字元叔。体貌魁梧，身长九尺，美须良眉，望之正伟。而恃才倨傲，得罪于乡党，拟之以死。友人谢承力救得免。壹乃遗书谢友之恩，书曰：昔原大夫赎桑下绝气，传称其仁。秦越人还虢太子结脉，世著其神。设曩之二人，不遭仁神，则绝结之气竭矣。然而精脯出乎车軨，针石运乎手爪。今所赖者，非直车铃之糒脯，手爪之针石也。乃收之玉斗，极还之于司命。使干肉复含血，枯骨复被肉，允所谓遭仁运神，直所宜传而著之。余畏禁不敢班班显言。窃为《穷鸟赋》一篇，其辞曰：“有一穷乌，戢翼原野。罩网加上，机阱在下。前见苍集，后见驱者。徼弹张石，昪子彀左。飞丸激矢，交集于我。思飞不得，欲鸣不可。举所畏触，摇足恐堕。内独怖急，乍水乍火。幸赖大贤，我矜我怜。 \\n 昔济我南，今振我西。鸟也虽顽，犹识密恩。内以书心，外用告天，天乎祚贤，归贤永年。且公且侯，子子孙孙。”又作《刺世疾邪赋》，以舒其怨。愤曰：“伊五帝之不同礼，三王又不同乐。数极自然，变化非是，故相反驳。德政不能救世溷乱，赏罚岂足惩时清浊。春秋时祸败之始，战国愈复增其荼毒。秦汉无以相逾越，乃更加其怨酷，宁计生民之命，惟利已而自足。 \\n 于兹迄今，情伪万方。佞诏日炽，则克消亡。舐痔结驷，正色徒行。妪（女禹）名势，抚拍豪强。偃蹇反俗，立至咎殃。捷慑逐物，日富月昌。浑然同惑，孰温孰凉。邪夫显进，直士幽藏。原斯瘼之攸兴，实执政之匪贤。女谒掩其视听，近习乘其威权。所好则钻皮出其毛羽，所恶则洗垢求其瘢痕。虽欲竭诚而尽忠，路绝崄而靡缘。九重既不可启，又群吠之狺狺。安危亡于旦夕，肆嗜欲于目前。奚异涉海之失，拖积薪而待燃。营纳由于闪榆，孰知辨其蚩妍。政法屈挠于势族，恩泽不逮于单门。宁饥寒于尧舜之荒岁，不饱暖于当今之丰年。乘理虽死而非亡，违义虽生而非存。 \\n 谢承览其书、赋，叹曰：“赵生诚大才也，而屈掩未用，良可惜哉。”时有秦客者在承家，见壹之辞赋，乃为作诗一首以叹之。诗曰： \\n 河清不可俟，人命不可延。 \\n 顺风激靡草，富贵者称贤。 \\n 文籍虽满腹，不如一囊钱。 \\n 伊优北堂上，肮脏倚门边。 \\n 时鲁生闻此辞系，亦为作歌而叹之。曰 \\n 势家多所宜，咳唾自成珠。 \\n 被褐怀金玉，兰蕙化为刍。 \\n 贤者虽独悟，所因在群愚。 \\n 且各守尔分，勿复空驰驱。 \\n 哀哉复哀哉，此是天命与。 \\n 却说赵壹闻京师出榜，举辟上计，即唤妻谓曰：“吾少力游于学，废寝忘食，欲为亲扬名显。奈世态炎凉，轻文贱艺，所以屈志未伸，淹埋尘世。今闻朝廷出榜，招纳天下英才，能上计者。吾欲往走一道，妻意若何？”妻曰：“夫子数年命运蹇薄，故淹未遇。今既然欲赴，可推时运若何。”壹曰：“然也。”即往东街巷铺，求发课算。 \\n 忽遇一相士，坐市谈术。壹与施礼，谓曰：“吾数年淹屈于家，功名未就。敢烦先生一相，可望否乎？”相士闻言，遂令解衣。周身视罢，乃曰：“贤士休怪庸言，敢伸直道。”壹曰：“无妨，请依形断。”相士曰：“依愚直判，贤士贵不过郡吏，职不过驿丞。”壹不听，遂赏其钱而回。妻即出问其故，壹曰；“言今年大贵发迹。”妻喜，即别而往。 \\n 既至，袁逢令吏悉入。时上计者数百余人，皆拜伏庭中，莫敢仰视。壹独长揖而已。逢望壹异，令左右责之，曰：“下计郡吏而揖三公者何也？”对曰：“昔郦食其长揖汉王，今揖三公，何遽怪哉？”逢闻其言，慌下席，执壹之手，同坐于上。 \\n 乃问西方之事何如？壹具所答。逢大奇之，顾谓坐中曰：“此人西县赵元叔也，朝廷莫有过之者。吾请为诸君分坐。”坐者皆属观之。及辞，逢亲送出府外，二人揖别。 \\n 壹遂往谒河南尹羊陟，不能得见。壹思公卿中非陟无足以托名者。次日又往。至其后衙，令人入报，陟尚卧未起。壹径入堂上，言曰：“久仰高风，故来参谒。屡未得见，而忽然奈何命也。”因举声大哭其门下。众人惊骇，皆奔入后堂。陟知壹非常人，乃起身整冠出迎。施礼毕，壹曰：“贱谒贵，故难能见。”陟赤颊而答曰：“非敢自许，奈寒疾不可以风，故慢殊甚，愿勿为咎。”壹曰：“吾之不遇鲁侯，天也，岂可怨乎？”陟大奇之，二人遂别。 \\n 明旦，陟从车骑回谒赵壹，见诸计吏多盛饰车马帷幕，而壹独柴车草屏，露宿其旁。乃叹曰：“壹真贤士也。”壹知陟至，急接延坐车下。左右莫不感叹，陟与壹谈至晚，极欢而去。 \\n 乃执其手谓曰：“良璞不剖，必有泣血以相明者矣。”言罢，遂别。陟与袁逢共称荐之。于是赵壹名动京师，士大夫想望其风采。壹名未遂而还，道经弘农，太守皇甫观者不令通见。壹遂遁去。门吏人见太守，具告所事。观闻壹名大惊，乃奉书以谢之。书曰！ \\n 蹉跌不回，企德怀风。虚心委质，为日久矣。侧闻仁者美誉，区区冀承清诲，以释远怀。今旦外白有一尉两计吏，不道屈尊门下更启，乃知已去。如印绶可投，夜岂待旦。惟君明睿，平其夙心。宁当慢傲加于所天，事在悖惑。不足具责，倘有原察，追修前好，则何福如之。谨遣主薄，奉书下笔，气结汁流竟趾。壹览书，即修一封与其主簿回报。书曰：君学成师范，缙神归慕。仰高风骥，历年滋多。旋辕兼道，渴于言侍。沐浴晨兴，昧旦守门。实望仁兄昭其悬迟，以贵下贱，握发垂接。高可敷玩坟典，起发圣心。下则抗论当世，消弭时灾。岂悟君子，自生怠倦。失恂恂善友之德，同亡国骄惰之志。盖见机而作，不俟终日。是以夙退自引，畏使君劳。昔人或历说而不遇，或思士而无从。皆归之于天，不犹于物。今壹自谴而已，岂敢有猜仁君。忽一匹夫，于德何损。而远辱手笔，追路相寻，诚足愧也。壹之区区，曷云量已。其嗟可去，谢也可食。诚则顽薄，实识其趣。但阙节灰动，膝灸坏溃，请俟他日，乃奉其情。辄诵来既，永以自慰。 \\n 皇甫观览书，叹曰：“赵生诚贤士也，奈何命乎？”于是，州郡争致礼迎。皆不就，遂遁去。后以寿终于家。由是观之，果如相士之言。 \\n 戊子正月，帝崩，年三十一。皇太子肇即位，年十岁。六月，和帝登位。文武拜毕，忽一臣趋殿奏曰：“北匈奴饥乱，寇入边界扰掠生民，陛下将如何治之？”帝闻大惊，急召文武商议。众臣默然无计可设。时窦太后闻知，亲自临朝。和帝急下迎接，问曰：“娘娘何意？”太后曰：“吾闻匈奴入界，汝等众臣无所治决，故来共定计破。”帝欣然问曰：“娘娘何计？”太后曰：“自古匈奴难与善治，若不以威加之，乘间扰害，可令窦宪领军往伐，以绝将来。”帝曰：“娘娘言者甚当。” \\n 即以窦宪为车骑将军，耿秉为先锋，班固为未将，与精兵三万，北伐匈奴。三将领旨，即日引兵上马而往，径望北夷进发。 \\n 数日方至，宪谓秉曰：“匈奴势败，必望稽落山走。汝可分兵一万，往彼埋伏。再令班固领军一千，于稽落高处探望，见与单于搦战，待其败至，班固举旗为号，耿秉伏兵齐起，截住去路。吾兵追袭，首尾相击，必可破矣。”众将皆曰：“此计甚妙。”遂各分兵去讫。 \\n 却说匈奴单于知汉兵至，即起大军三十余万，分作两道并出。至燕然山下，两军相遇。单于出马，头顶冲天冠，身穿青铠甲，手执丈八神枪，坐下乌龙马，立于阵前，大呼汉军搦战。 \\n 窦宪闻言，急披挂上马，跃出阵前。不与打话，令卒擂鼓。二将交锋，约战十合。单于抵敌不住，败阵回走。窦宪赶上，温禺王急出当头截祝二马相交，战不三合，被窦宪一刀，连人带马削为两段。单于见势不利，引军急走。窦宪跃马赶上。 \\n 至稽落山下，班固将旗展开，耿秉伏兵齐出，截住去路。 \\n 尸逐王当头冲阵，被耿秉大喝一声，砍于马下。单于勒马复回。 \\n 窦宪追至，前后夹攻，虏众大溃。单于拼死杀开血路，遁走而去。窦宪率兵追击诸部。赶至私渠北凝，大破之。斩其各王以下一万三千余级，获牲口马、羊、猪、牛、橐驼数万余头。于是，温犊、须日、逐温、吾夫、渠王、柳提等八十一部，率众降者八十余万。宪、秉遂登燕然山，去寨三千余里，刻石勒功，纪汉威德。令班固作铭，曰：维永元元年秋七月，大汉元舅，车骑将军窦宪，寅亮圣明，登翼王室，纳于大麓。惟清缉熙，乃与执金吾先锋耿秉，述职巡御。理兵于朔方，英杨之交，螭虎之士，爰该六师。洎南单于、东乌桓、西戎羌侯王君长之群，骁骑三万，元戎轻武，长毂四方。云辎蔽路，万有三千余乘。勒以入阵，莅以神威。玄甲耀日，朱旗绛天。遂陵高阙，下鸡鹿经。绩卤绝火漠，斩温禺以衅鼓。血尸逐以染锷，然后四校横俎。星流慧扫，萧条万里，野无遗寇。于是域灭区单，反旆而旋。显传验图，穷览其山川。遂逾涿郡，跨安侯，秉燕然，摄冒顿之区落，焚老上之龙庭。上以据高文之宿愤，光祖宗之玄灵。下以安固后嗣，恢招境宇，振大汉之天声。兹所谓一劳而久逸，暂费而永宁者也。 \\n 又封山刊石，昭铭上德。辞曰： \\n 铄玉师兮征荒裔，剿凶虐兮截海外。直其邈兮互地界，封神丘兮建隆碣。熙帝载兮振万世。 \\n 是日，宪等振旅还京，入朝见帝，具奏所事。帝大喜，令开府库，赏劳军士。其所将诸部，每二千石。子弟从征者，悉除太子舍人。封宪为冠军侯，食邑二万户。笃为郾侯，景为汝阳侯，壤为夏阳侯，各食六千户。悉叩首谢恩。惟宪不受封，辞帝引兵出镇凉州。宪以北虏微弱，思欲灭之。 \\n 二年正月，宪大会诸将，谓曰：“北虏虽服，心无倾向。倘其威盛，即动骄边。莫若乘其势弱，净扫除之，以杜汉朝之患。诸公若何？”众将皆曰：“此言极当。”宪大喜。是日宴罢，即遣右校尉耿夔与司马任尚及末将赵博等，中分麾下精兵三万，北击匈奴。夔等遵命，上马引兵而去。既至，屯下营寨，来日决战。 \\n 却说北虏单于，正会匈奴饮宴。忽小军报曰：“汉帝又遣校尉耿夔，引兵复来，侵害吾国，陛下将何治耶？”单于闻言，大怒，骂曰：“颇奈小将，不时加害。今若不除此贼，誓不回兵！”言罢，披挂上马，勒领匈奴大军五万余骑，出寨迎敌。 \\n 行至金微山下，两军相遇。单于出马，大叫曰：“汉将不怕死者出阵。”耿夔大怒，急奔上马。任尚高声言曰：“将军休出，等小将先斩单于，提首来献。”言罢，提枪上马，飞出阵前，摆势搦战。单于谓曰：“汝主何是不仁，吾肯体纳贡，庶扰黎民。今又故来犯界，欺人太甚！小寇早下拜降，保留残命。倘若拒抗，碎首分尸。”尚大骂曰：“（羊喿）靼贼奴，不思皇天厚赋，一统刘君，岂容胡虏混世！”言罢，二人交马，战上二十余合，不分胜败。耿夔、赵博双出夹击。金鼓齐鸣，喊声震地，虏军大败。东投西窜，无路可逃。斩将杀军，尸填坑满。单于撞出逃走，不知所在。余虏皆散。夔逐收军而还。 \\n 回至凉州，入见窦，具言获胜之事。窦宪大喜，急令排宴赏劳诸军。次日，班师回朝见帝，具奏所事。帝大喜，重赐金帛珍宝。宪谢恩出朝。于是，宪平北虏之后，威名益盛。以耿夔、任尚为爪牙，邓叠、郭璞为心腹。班固、傅毅之徒，皆置幕府，以典文章。刺史守令，多出其门。尚书仆射郅寿、乐恢，并以忤意，相继自杀。朝臣莫不震惧，望风承旨。而驾进位，特进得举吏，见礼依三公。景为执金吾，环为光禄勋。权贵显赫，倾动京都。虽俱骄纵，而景为尤甚。奴客缇骑，依倚形势，侵陵小人，强夺财货。逼取罪人之妻，虏掠良家之女。商贾闭塞，如避寇仇。有司畏惧，莫敢举奏。太后闻知，即传旨减景之爵，使无横为。独瓖少好经书，节约目修，太后爱之，出为魏郡，迁造州太守。时窦氏父子及弟并居列位，充满朝廷。叔父霸为城门校尉。霸弟褒为将作大匠。褒弟嘉为少府。其侍中将大夫郎吏十余人，皆屑窦氏。宪负重劳，陵肆日甚。四年，封郭叠为获侯。叠与其弟步兵校尉郭磊，及射声校尉郭举，举父长乐少府璜，皆相交结。举出入禁中，得宠太后，遂共图为杀害。 \\n 帝阴知其谋，大恐，急召中常侍郑众定计诛之。众曰：“陛下既欲是行，可先令执金吾校尉勒兵屯于卫南北宫，闭四城门，下诏收宪大将军印绶，权封冠军侯，使无疑意。陛下再行亲出北宫，收捕叠、磊、璜、举，然后召宪等入帐，不与言谈讲论，即令擒下，绑缚就国诛之，易如反掌，何难之有。”帝依众计，密诏校尉勒兵屯伏。 \\n 车驾即至北宫，先捕叠、磊、璜、举四人，皆系于狱。令执金吾任尚诛戳家属。诏下，追宪印绶，封为冠军侯，令武士擒下。宪等大声叫曰：“小臣建立大功，荡除邪秽。今无罪，陛下何得负心？”帝曰：“天无负汝之意，汝何结党阴谋，欲叛朕乎？”宪曰：“臣无是意，陛下何诬人邪！”帝不听，令将陷入囚车，押还宫斩。 \\n 车驾至殿，帝以太后之戚，故不欲明诛宪等。乃召辩士郑众，逼令自杀。众领敕，令卒推出前宫，谓曰：“圣旨着汝速杀，免受刑迫。”宪曰：“圣上何是忘恩！匈奴入界，满朝文武默然，无一人敢死出敌。宪独监军荡灭毒□不生。今国享优游，而贤臣受戳，天何存乎？”众曰：“虽汝建立大功，然恃势骄横，侵刻小民，不思汉王重爵位，品公侯，反交内外党戚，阴谋欲叛。今罪应宜速处死，尚且饰非揜佞，而怀恨君王耶。”宪闻其言，低首无语。遂自缢而死。众即入殿，奏闻所事。帝传旨窦氏宗族宾客人等，以宪手为官者，皆罢归本郡。惟瓖自修，不被逼迫，诏封罗侯。 \\n 却说班固以窦氏宾，为宪横为，捕固击系而死。有妹名昭，字惠姬，与同郡曹寿为妻。寿早卒，而昭新居寡。博学高才，抚养子成。固尝著《汉书》，其八表及天文志未竟。帝闻昭才，乃下诏征人，令就东观藏书阁，踵而成之。后帝常召入宫，令皇后诸贵人亲尊为师，号昭曰“大家”。每有远方贡献异物，辄诏作赋颂。 \\n 九月，皇太后窦氏崩，帝遂追母梁氏贵人为皇后。以梁竦三子俱封为侯。梁氏自此盛矣。十二月，帝崩。少子隆始生百余日，即皇帝位。八月，帝崩，太后临朝，召众臣议曰：“帝今已崩，无子嗣位，且国家不可一日无主。朕欲迎清河王刘庆之子刘祐继君，卿意若何？”众臣答曰：“娘娘所言极当。” \\n 太后大喜，遂遣使安车往迎。 \\n 使者拜别上马前行，数日方至，令人报知。王令召入，参见礼毕。王问曰：“使为何而来？”答曰：“为孝殇皇帝崩世，无子嗣位，太后娘娘特遣小臣车来，迎大王幼君祐殿下，继统山河。愿大王早发赴京，以慰娘娘之望。”王大喜，令宴使者。 \\n 次日天晓，王召刘祐至殿，嘱曰：“今圣上崩后无嗣位，太后令安车迎汝继统，务欲清政约刑，苏活四海。谨先王之法则，立万世之纲常。无使骄淫纵佚，国政荒亡，惕惕于心，历精求治，身致太平，永安社稷。”祐曰：“父王严命，岂敢违背。 \\n 但子庸弱，难当是位，愿父王明以教导。”言讫，结合拜别登车。王亲送出郭外，父子分首。文武群臣遮道簇拥，护驾前行。 \\n 州县官吏纷纷迎接。祐传令旨，与来使先回京报。 \\n 使者领命，飞奔入朝，奏知太后。太后大喜，即传令文武安排香花，出城远接。众臣遵旨，整笏上马，迎至安阳县界。遥望旌旗簇拥，护驾而来。众各跪伏道旁，呼迎万岁。祐曰：“来者何臣？”答曰：“臣乃郑众、梁竦等，奉邓太后娘娘救命，远劳车驾，迎接慢迟，乞陛下姑宥！”祐闻大喜，令各前导。 \\n 车驾至朝，太后迎入后宫，令司天监择日登位。是日，安帝登殿，太后亲临摄政。群臣朝罢，加封邓骘为上蔡侯，悝为叶侯，弘为西平候，阊为西华侯。各食邑万户。骘为定策高功，增邑三千户。文武各封赠讫。骘等趋上辞曰：“臣等兄弟，愧无大功，何应是爵，愿陛下别赐为荣。”太后不许。骘等遂退。 \\n 次日，复上疏于长乐宫自陈。疏曰： \\n 臣兄弟污秽，无分可採。遇以外戚，遭值时明。托日月之未光，被云雨之渥泽。并卿列位，光昭当世。不能宣赞风美，补助清化，诚惭诚惧，无以处心。陛下躬天然之姿，体仁圣之德，遭国不造，仍罹大忧。开日月之明，运独断之虑，援立皇统，奉承太宗。圣策定于神心，勋列垂于不朽，本非臣等所能万一。而猥推嘉美，并享大封。伏闻诏书，惊惶惭怖。 \\n 追想前世倾覆之时，退自惟念，不寒而慄。臣等虽逮及远见之虑，犹有庶几戒惧之情。常母子兄弟内相敕厉，冀以端悫畏惧，一心奉戴。上全天恩，下保性命。刻骨定分，有死无二。 \\n 终不敢横受爵土，以增罪累。惟窘征营，昧死陈乞。 \\n 太后览表，传旨飞下，不容再奏。是日，安帝设朝，文武拜毕，忽粱竦越班奏曰：“臣闻羌胡作叛，已入中土。摇荡西州，人民涂炭，士马遭残。陛下急将何治？”帝闻奏，大惊，急问众臣计将安出？满朝公卿各皆恐惧，无以对答。帝即罢朝，入宫告问太后。太后曰：“此事无妨。”遂下诏令邓骘监领左右羽林北军五校及请部将兵击之。邓骘领军，即日勒兵前往。 \\n 车驾幸平乐观，亲自把酒钱骘酉行。饮罢，君臣分别。骘至汉阳屯下。 \\n 次日天晓，召征西校尉任尚，谓曰：“今日进兵，与羌决战。彼败必望前冈奔走，汝可分兵五万往其坡下埋伏。吾与从事中郎司马钧，夹袭羌胡。待其败至，汝急令卒展旗，招起伏兵。首尾相击，必可破也。”言罢，各遵去讫。 \\n 却说羌胡闻汉兵至，急引众将披挂上马，出寨迎敌。两军相遇，邓骘出马。不与打话，令卒擂鼓。二将交，约战十合，羌胡抵敌不住，拨马回走。司马钩见胡败阵，张弓赶上，望其首将一箭，射落马下。羌主力战不利，急望前山冈走。骘等催军后袭。任尚见其将至，令卒展开旌旗，坡下伏兵齐起。任尚挺戈当头截祝二人交马，战不数合，被任尚大喝一声，斩羌王于马下。随后邓骘赶上，首尾相击，羌胡大败。杀得尸横山积，血涨河流，沟堑坑渠，堆填堕满。余羌卸甲各奔逃散。骘等获其辎重马牛，不可胜数。遂令鸣金收军，入城安歇。即设大宴，赏劳三军。有诗为证：威武桓桓算妙谟，提兵一战破羌胡。 \\n 旌旗指日回中土，千古人瞻大丈夫。 \\n  \\n   \\n  "}
{"章节": "第五十七回 邓骘托亲辞避辱 班昭诫女欲全伦", "正文": "  \\n 第五十七回　邓骘托亲辞避辱　班昭诫女欲全伦 \\n 　 \\n 却说邓骘班师振旅还京。帝以太后外戚，故遣五宫中郎将迎拜骘为大将军。军至河南，帝使大鸿胪亲迎。以中常侍赍牛酒郊劳。王侯以下，候望于道。既至，帝宴，大会群臣，重赐邓骘束帛乘马。骘谢恩出。于是宠灵显赫，光震都鄙。 \\n 骘以母忧，乃上书长乐富，乞身归养。时大家班昭在宫，谨礼严惮。太后临朝，每与闻治政事，以昭出入之勤，特封其子成为关内候。太后得见请辞之书，不欲许之，顾问于昭。昭乃上疏以陈之。其疏曰：伏惟皇太后陛下，躬盛德之美，隆唐虞之政。闢四门而开四聪，采狂夫之瞽言，纳刍荛之谋虑。妾昭得以愚朽，身际盛明，敢不披露肝胆，以效万一。妾闻谦让之风，德莫大焉。故典坟述美，神祗降福。昔夷、齐去国，天下服其廉高。泰伯违邠，孔子称为三让。此皆以光昭令德，扬名于后者也。《论语》曰：“能以礼让为国，于从政乎何有？”由是言之，推让之诚，其致远矣。今元舅深执忠孝，引身自退。而以方陲未静，拒而不许。如后有毫毛加于今日，诚恐推让之名，不可再得。缘见逮及，故敢昧死，竭其愚情。自知言不足采，以示虫蟻之赤心。太后览昭之疏，深服从之。遂下诏书，令骘等各还里宅第。 \\n 由是，益嘉昭誉。昭疾，乃作《女诫内助》之训七篇，以示诸女。辞曰：鄙人愚暗，受性不敏。蒙先君余宠，赖母师之训典。年方十四，执箕扫于曹氏，于今四十余载矣。战战兢兢，常惧黜辱，以增父母之羞，以益中外之累。夙夜敂心，勤不告劳。而今而后，乃在免耳。吾性疏顽，教导无素。恒恐子谷负辱清朝，圣恩横加猥赐金紫，实非鄙人庶几所望也。男能自谋矣，吾不复为忧也。但伤诸女，方当适人。而不渐训，不闻妇礼。惧失容他门，取耻宗族。吾今疾沉滞，性命无常。念汝曹如此，每用惆怅。因作《女诫》七章，愿诸女各写一通。庶有补益，稗助汝身矣，其勖勉之。 \\n 卑弱第一：古者生女三日，卧之床下，弄之瓦砖，而斋示告焉。卧之床下，明其卑弱主下人也。弄之瓦砖，明其习劳主执勤也。斋告先君，明其当敬主继祭祀也。三者盖女之常道，礼法之典教矣。谦让恭敬，先人后己，有善莫名，有恶莫辞。 \\n 忍辱含垢，常若畏惧。是谓卑弱下人也。晚寝早作，勿惮夙夜。 \\n 执务私事，不辞剧易。所作必成，手迹整理，是谓执勤也。正色端操，以事夫主。清静自守，无好戏笑。洁齐酒食，以供祖宗，是谓继祭祀也。三者苟失之，何名称之可闻，黜辱之可远哉。 \\n 夫妇第二：夫妇之道，参配阴阳，通达神明。信天地之私义，人伦之大节也。是以礼贵男女之际，诗著关睢之义。由斯言之，不可不重也。夫不贤，则无以御妇。妇不贤，则无以事夫。夫不御妇，则威仪失缺。妇不事夫。则义理堕废。方斯二者，其用一也。察今之君子，徒知妻妇之不可不御，威义之不可不整，故训其男检以传书。殊不知，夫主之不可不事，礼义之不可不存也。但教男而不教女，不亦蔽于彼此之数乎！独瘛罚骸鞍怂晔冀讨椋宥劣谘А！迸啦豢梢来艘晕蛟铡？ \\n 敬慎第三：阴阳殊性，男女异行。阳以刚为德，阴以柔为用。男以强为贵，女以弱为美。故鄙谚有云“生男如狼，犹恐其尩。生女如鼠，犹恐其虎。”然则修身莫若敬，避强莫若顺。 \\n 故曰“敬顺之道，妇之大礼也”。夫敬非他，持久之谓也。夫顺非他，宽裕之谓也。持久者，知止足也。宽裕者，尚恭下也。 \\n 夫妇之好，终身不离。房室周旋，遂生媟黩。媟黩既生，语言过矣。语言既过，纵恣必作。纵恣既作，则侮夫之心生矣。此由于不知止足者也。夫事有曲直，言有是非。直者不能不争，曲者不敢不讼。争讼既施，则有忿怒之事矣。此由于不尚恭下者也。侮夫不节，谴呵从之。忿怒不止，楚挞从之。夫为夫妇者，义以和亲，恩以好合。楚挞既行，何义之存？谴呵既宣，何恩之有？恩义既废，夫妇离矣。 \\n 妇行第四：女有四行：一曰妇德，二曰妇言，三曰妇容，四曰妇功。夫云妇德，不必才明绝异也。妇言，不必辩口利辞也。妇容，不必颜色美丽也。妇功，不必工巧过人也。清闲贞静，守节整齐。行已有耻，动静有法，是谓妇德。择贤而说，不道恶语。时然后言，不厌于人，是谓妇言。兴浣尘秽，服饰鲜洁。沐浴以时，身不垢辱，是谓妇客。专心纺织，不好戏笑。 \\n 洁齐酒食，以待宾客，是谓妇功。此四者，女人之大德，而不可乏之者也。然为之甚易，惟在以心耳。古人有言：“仁远乎哉！”我欲仁斯仁至矣，此之谓也。 \\n 专心第五：《礼》：夫有再娶之义，妇无二适之文。故曰“夫者，天也。”天固不可逃，夫固不可离。行违神祗，天则罚之。礼义有愆，夫则薄之。故《女宪》曰“得意一人，是谓永毕。失意一人，是谓永讫。”由斯言之，夫不可不求其心。然所求者，亦非谓佞媚苟亲也。固莫若专心正色，礼义居洁。耳无涂听，目无邪视。出无冶容，入无废饰。无聚会群辈，无看视门户。此则谓专心正色矣。若夫动静轻脱，视听狭输。入则乱发坏形，出则窈窕作态。说所不当道，观所不当视，此谓不能专心正色矣。 \\n 曲从第六：夫得意一人，是谓永毕。失意一人，是谓水讫，欲人定志专心之言也。舅姑之心，岂当可失哉！物有以恩自离者，亦有以义自破者也。夫虽云爱，舅姑云非。此所谓以义自破者也。然则舅姑之心奈何？固莫尚于曲从。姑云不尔，而足固宜从令。姑云尔而非，犹宜顺命，勿得违戾是非，争分曲直。 \\n 此所谓曲从矣。故《女宪》曰“妇如影响焉，不可伤和。” \\n 叔妹第七：妇人之得意于夫，舅姑之爱已也。舅姑之爱已，由叔妹之誉已也。由此言之，我臧否誉毁，一由叔妹，叔妹复不可失也。皆莫知叔妹之不可失，而不能和之以求亲其蔽也哉。 \\n 自非圣人，鲜能无过，故颜子贵于能改，仲尼嘉其不贰，而况妇人者也。虽贤女之行，聪哲之性，其能备乎？故室人和则谤掩，内外离则恶扬，此必然之形势。《易》曰：“二人同心，其利断金。同心之言，其臭如兰。”此之谓也。夫嫂妹者，体敌而尊，恩疏而义亲。若淑媛谦顺之人，则能依义以笃好，崇恩以结援。使微美显变而瑕过隐塞，舅姑矜喜，而夫主嘉主。 \\n 声誉耀于邑邻，勿乖义骄盈。骄盈既施，何和之有。恩义既乖，何誉之臻。是以美隐而过宣，姑忿而夫愠。毁誉布于中外，耻辱集于厥身。进增父母之羞，退益君子之累。斯乃荣辱之本，而显否之基也。可不慎哉！然则求叔妹之心，固莫尚于谦顺矣。 \\n 谦则德之柄，顺则妇之谓也。著罢，令诸女近侍习读，昭为逐一分解，甚是明白。马融闻而喜之，亦令妻女从习。 \\n 四年春月，昭卒，寿年七十。太后亲被素服，举哀甚切。 \\n 即使北军五校，载丧出葬。传旨为立祠堂，永享春秋祭祀。后传称昭为烈女。 \\n  \\n   \\n  "}
{"章节": "第五十八回 诩出朝歌民政治 阎临摄职国臣荒", "正文": "  \\n 第五十八回　诩出朝歌民政治　阎临摄职国臣荒 \\n 　 \\n 却说朝歌群贼宁季等数千余人，并起扰掠，劫害良民，攻杀长吏，屯聚连年，州县不能禁捕。时河南诸郡太守各使诣京上章，请发兵拒。帝闻大惊，急问太后曰：“今朝歌贼叛，摇动郡州。奈我将寡兵衰，不能上阵御敌，将如之何？”太后曰：“既然如此，宜速出兵，莫使民遭涂炭。可复征邓骘为师，监军往伐，方可破之。”帝遂下诏，遣使复征邓骘。 \\n 使领敕勒骑，径至其门，下马令人报知。骘出迎接，邀入礼坐，令设宴相待。骘于席间问曰：“使者何事？”答曰：“为朝歌贼反，无人堪任，太后娘娘特征大人往收复之，愿大人急赴无拒。”骘闻言，暗思：“虞诩原相触忤，恶无可奈，遂乘隙以谮陷之。”即日同使入朝见太后，奏曰：“臣举一将，可镇服之。”太后曰：“何将？”骘曰：“见任中郎虞诩，文武兼备，有牧民御众之才。非此臣，莫可任也。愿陛下详察。”太后准奏，遂传旨封诩为朝歌长，与兵三万，出镇群贼。 \\n 虞诩领敕将行，故旧亲戚皆送吊之。诩笑曰：“事不避难，臣之职也。不遇盘根错节，无以别利器，此乃吾立功之时，何惧之有？”言讫，遂别上马。前行数日，至县升堂而坐。召诸将入厅分付，令设三科，以募求壮士。有能攻劫者为上，伤人偷盗者次之，不事家业者为下。众各遵命去讫。是日，收纳百数余人。诩令设宴飨会，悉赦其罪。诩谓众曰：“汝等投入贼中，诈降顺服，至夜放火烧劫其寨。吾伏兵外应，破除此贼，保封重用。”众皆遵诺而去。 \\n 却说宁季等正聚群贼议论进攻之事，忽人报曰：“寨外有投军者，久立伺候，未敢擅入，乞大王发令。”季令召至。众皆随入，跪伏帐下。季问曰：“汝等何方军人？答报名姓。” \\n 答曰：“吾等本省人也。小人姓李名丹凤，余各载册，乞大王姑纳为用。”季令俱为帐外步卒，巡哨辕门。凤等应诺而出。 \\n 与众议曰：“准备今晚接应。”至夜二更，诩领众军披挂上马，出至其寨，分兵围祝凤等知至，即入宁季及诸军帐外，举营放火。炮响一声，诩军齐杀入寨，惊起群贼，各各奔窜，不识东西。诩等搅撞混杀，金鼓连天。宁季急望东出，逢诩当头截祝约战五合，季败回急走，引众军拼死撞出。虞诩卒兵赶上，大杀一阵，斩首数百级，获其辎重，不可胜数。诩遂收军入城安歇。窗士有诗攒曰： \\n 将军威武振朝歌，犹胜征南马伏波。 \\n 杀气寒云昏战地，丹心烈日照山河。 \\n 马前不有书生谏，月下应知贼虏摩。 \\n 可笑当时权邓鸳，空谋虚望白云过。 \\n 却说宁季走至凤凰冈上，竖起高旗，招聚众兵，复相扰害。 \\n 日间交替入城，窥听消息。夜间聚屯结寨，劫掠良民。诩知，乃召贫民能缝衣者至，谓曰：“汝等潜往贼内，佣作衣裳，以红采之线缝其据下为号，后重赏赐。”缝者领命，即往贼内叫作衣裳。贼听，皆争为服。缝者遂依诩计，悉为挛采于下。次日，回县报知所事。诩大喜，赏其白银十两，缝者拜谢而出。诩遂令军遍街巡察，凡贼人市者，悉认擒之。由是，贼皆骇散，咸称其明，朝歌县界悉收平服。 \\n 太后闻知，叹曰：“诩诚有将帅之才，安民之略。”遂遣使持节，升为武都太守。 \\n 使者至，令人报知。诩急整衣接诏。宣罢，着使回朝。次日，领军之任。行至陈仓崤谷，忽听坡后炮响一声，羌虏数千踊出，当头截祝宁季冲过。诩即停军不进，而令卒宣言上书，请取救兵，待到则发。羌虏闻言，即退兵散旁县而去。诩因其兵散，催军偷进。日夜兼行数百余里，令吏士各作两灶，日增倍之。使羌闻之，不敢追逼。 \\n 或问曰：“昔孙膑减灶，而君增之。《兵法》‘日行不过三十里，以戒不虞’。而今日且二百余里，何也？”诩曰：“羌虏众多，吾兵寡少。徐行则易为所及，速进则彼所不测。虏见吾灶日增，必谓郡兵来迎众多，行速必惮追我。孙膑见弱，吾今示强，势有不可同也。何是言哉！”于是虏皆震恐，莫敢加兵近迫。数日，诩至武都，州县官吏各持羊酒迎贺。诩俱不受，满城百姓咸称其清。次日，遣使至京，上表奏闻捷略。表曰：覆载之间，生民总总。有君则安，无主则乱，天命有德，历世相传。而顺天者存，逆天者亡。所以运有长短，国有兴衰，此古今之明鉴也。钦惟皇太后陛下，天锡神智，德合乾坤。四海沾恩，万方蒙化。故能豫制于万全，是以功成于莫测。近日朝歌遗孽崛起骚州，不肯归德。陛下雇命臣率马步兵卒追讨，臣竭力平服。境界既清，人门共乐，复加职武都。臣即就任缘道，经崤谷而路阻羌胡。臣故宣言请救，虏骑闻气胆寒。增灶厉兵，威扬万里。日夜兼行数百，以避不虞。晨昏运策示强，用丧羌胡之魄，遂致身宁，抚绥黎庶。是皆陛下圣德神威，恩沾四表，不费寸兵之劳，卒收其效闻。臣本无御侮之才，过受阃外之寄，仰奉神算，幸底成功。尚祈宣布皇仁，辑安于众，边庭无警，万方仰中国之遵，华夏奠安，兆庶享承平之福。 \\n 太后览表，深纳嘉之。顾谓群臣曰：“羌胡之祸中国，其来久矣。历观前代，受其疲敝，道其困辱，深有可耻。今群虏一定，岂独国家无夷狄之忧，实天下生民之福也！”众臣皆顿首称贺。遂令光禄寺大开宴会群臣。次日，悉入朝谢恩。八月，皇太后邓氏崩，寿六十二，葬于慎陵山。 \\n 却说安少辨聪明，故邓太后立之。及长，多不相得。而乳母王圣见太后久不归政，虑有废置，常与中黄门邓慆慆伺候。 \\n 其左右宫女，先有受罚者，心怀忿怒。今见邓后崩世，乃于帝前诬言告曰：“邓后娘娘在日，暗与邓悝、邓弘、邓慆及尚书邓访，欲谋害陛下，复立平原王德为君。臣等欲告陛下，奈其贵宠，禁不敢言。愿陛下圣明详察，远斥奸臣，以为后世法。” \\n 帝闻大怒，急令有司上奏，言悝等大逆不道，传旨废陇西平候广宗、叶侯广德、西华侯忠阳、安侯珍都、乡侯甫德皆为庶人。以邓骘未与通谋，但免特进，遣令就国。宗族人等，皆免官罢职归乡。骘等资财田宅，悉追收之。徙邓访及家属流于远郡。令郡县官吏逼迫广宗及忠等皆自杀死。又徙封骘为罗侯。 \\n 于是，骘与子凤并不食而死。骘从弟豹为河南尹，遵为度辽将军舞阳侯，畅为将作大匠。知骘等废罢而死，亦皆自杀。惟广德兄弟，以母阎氏为后，得留京师。时大司农朱宠，痛骘无罪遇祸，乃为肉袒舆榇，上疏追讼。疏曰：伏维和熹皇后，圣善之德，为汉文母。兄弟忠孝，同心忧国。宗庙有主，王室是赖。功成身退，护国逊位。历世外戚，无与为比。当赐福善履谦之祐，而横为宫人单辞所陷。利口倾险，反乱国家。罪无申证，狱不讯鞫。致邓骘等罹此酷滥，一门七人并不以命。尸骸流离，怨魄不返。逆天感人，士卒丧气。 \\n 陛下宜收还家次，宠树遗孤，奉承血祀，以谢亡灵。臣宠冒犯，战慄天庭。 \\n 由是，众士大夫俱为骘称枉罪。帝意颇悟，乃发州郡护骘之尸，还葬洛阳北芒旧茔。满朝公卿，会其丧者，莫不为之悲泣。诏遣使者为立祠庙，以太牢告祀。令其诸从昆弟，皆归京师。乙丑三月，帝崩，寿三十二。 \\n 却说阎氏太后，久欲专夺国政，而贪立幼主。安帝崩后，亲摄临朝，召弟阎显入宫，议曰：“国家大事，不可久荒无主。 \\n 奈太子庸弱，难当国政。吾欲迎立济北惠王之子、北乡侯懿为嗣，可继否乎？”显曰：“娘娘所言，正合臣意。然国家传位，所嗣得宜。苟非其人，则政乱易矣，岂庸常哉！今娘娘独能深谋远虑，是为万世之法。”太后大喜，遂遣使者往北相迎。 \\n 使者至，懿即赴京。太后急令安排筵宴，迎接入殿。乙丑八月，懿即皇帝位。冬十月而薨。十一月，中常侍孙程、王康等一十九人，聚于德阳殿，谋议立君之事。孙程谓曰：“太后同显摄朝，迎立北乡侯懿，未满百日而薨。乃其天数然也，非人致之。且上古国家，流传正叶，若先帝无子，庶几可嗣。况太子宁致为王而立他人以失礼乎。且太子深明善政，诚为有德，吾欲迎而立之。诸公若何？”众皆然诺。遂令使者往迎济阴王保立嗣为君。 \\n 数日，车驾临京，文武香花接人，扶上龙床，即皇帝位。群臣舞蹈，山呼礼毕，遂封孙程、王康等一十九人，皆为列侯。 \\n 诏下收捕阎显、王岳，当殿处斩。徙迁太后阎氏于离宫，不闻政事。 \\n  \\n   \\n  "}
{"章节": "第五十九回 强乘入朝辞懦主 埋轮当道劾奸臣", "正文": "  \\n 第五十九回　强乘入朝辞懦主　埋轮当道劾奸臣 \\n 　 \\n 却说杨伦为安帝崩世，奔丧号泣阙下，不绝悲声。阎太后闻而怒之，以其专权擅政，故抵罪于狱。顺帝即位，知伦被陷，诏下免刑，留行丧事于恭陵，服阕征拜侍中郎。时邵陵县尹任嘉，在职贪秽，因迁武威太守。有人上章奏嘉，赃罪千万。帝怒，征还考核。凡所牵染将相大臣百有余人。伦乃上书为其追讼，疏曰：臣闻《春秋》“诛恶及本，本诛则恶消。振裘持领，领正则毛理。”今任嘉所坐狼藉，未受事戮，狠以垢臭，改典大郡，自非案坐举者，无以禁绝奸萌。往者湖陆令张叠、萧令驷贤、徐州刺史刘祸等，衅机既彰，咸伏其诛。而豺狼之吏，至今不绝，岂非本举之主，不加之罪乎！昔齐威之霸，杀奸臣五人，并及举者，以弭谤讟。当断不断，黄石所戒。夫圣主所以听庸夫匹妇之言者，犹尘加高岱，雾集淮海。虽未有益，不为损也。 \\n 惟陛下留神省察，纳直庸言。 \\n 遇有司以伦言切直，辞不逊顺。下之尚书入殿宣奏，言伦探知其事，不宜坐罪，并讼书呈上于帝。帝览书，诏下，以伦数进忠言，特原之，免嘉刑罪，罢归田里。由是朝廷莫不称伦之善。一日，帝思南阳逸士樊英，遣使赍策书征之。时樊英少受业三辅，习京氏《易图》，兼明五经之义，名著海内，隐于壶山之阳。受业者四方而至，州郡前后礼请不应。公卿举贤良方正有道，皆不行。初，安帝闻其贤名，征之不就。尝有暴风从西方起，英谓学者曰：“成都市上火起甚盛。”言罢，含水一口，向西方而喷，曰：“以此救之。”众乃写下日时，记其果否。后数日，有从蜀都来者，皆曰是日大火，忽有黑云从东而起，须臾大雨降下，火遂得灭。于是天下咸称其神。 \\n 一日，正与诸儒讲议经略，忽人报曰：“朝廷遣使来至。”英遂出案交拜。礼毕，延坐于上，问曰：“大人此来何意？”使者即将策书度与英接览毕，谓曰：“圣上错矣！求士安邦，必须雄才明智之士。吾乃一村庸耳，岂足是责？”使者答曰：“主思贤士高名，先帝未能屈下，心怀缱绻，不能自已。故遣小使来迎，匡扶国政，愿贤士早赴无拒。”英固辞不下，乃托疾笃以拒之。 \\n 使者遂回入朝见帝，具奏所事。帝乃下诏州郡，令切责之。 \\n 英不得已而赴。及到京，称病不起。故强乘舆入殿见帝，犹不肯屈。帝怒，谓英曰：“朕能生君，能杀君，能贵君，能贱君，能富君，能贫君。何以慢朕命之甚耶？”英曰：“臣受命于天，生尽其命，天也。死不得其命，亦天也。陛下焉能生臣？焉能杀臣？臣见暴君如见仇仇，立其朝犹不肯，何得而贵乎？虽在布衣之列，环堵之中，晏然自得，不易万乘之尊，又何得而贱乎？陛下焉能贵臣？焉能贱臣？臣非礼之禄，虽万钟不受。若申其志，虽箪食不厌。陛下焉能富臣？焉能贫臣？”帝曰：“季齐朕终不能下汝耶。”遂敬其名而使出就太医，养疾，月致羊酒以待。数日，帝令设坛席，使尚书奉引赐几杖，待以师傅之礼，延问得失。英不敢辞，遂拜五宫中郎。 \\n 英初被诏命，众皆以为必不降志。南郡王逸素与英善，因与其书，多引古譬喻，劝使就聘。及后应对，又无奇策，谈者以为失望。时河南张楷与英俱征，既就而谓英曰：“天下有二道，出与处也。吾前以子之出，能辅是君也，济斯民也。而子始以不赀之身，怒万乘之主。及其享受爵禄，又不闻匡救之术，则进退无所据矣。”英不答。朝廷以其善术，每有灾异，帝辄召问变复之效。英所对言，多有效验。由是，益深爱之。 \\n 帝又闻广汉杨厚、江夏黄琼之贤，亦下诏征。厚即随使至京，入朝见帝。札毕，厚预陈汉三百五十年之厄，有以为戒。 \\n 帝善，即拜厚为议郎，厚谢恩出。 \\n 黄琼将至，时翰林博士李邰之子李固，少辩好学，常改易姓名，杖策驱驴，负芨从师。不远千里，究竟坟籍，为世大儒。 \\n 每到太学，密入公府，定省父母，不令同业诸生知其为邰子也。 \\n 原与黄琼相善，知琼就聘，乃作书以遗之。书曰：君子谓伯夷隘，柳下惠不恭。不夷不惠，可否之间，圣贤居身之所珍也。诚欲遂枕山栖谷，拟迹巢由，斯亦可矣。若当辅政济民，今其时也。自生民以来，善政少而乱俗多，必待尧舜之君。此为士行其志，终无时矣。尝闻《语》曰“峣峣者易缺，皎皎者易污。盛名之下，其实难副。”近樊英被征，初至朝廷，设坛席犹待神明。虽大异，而言行所守，亦无所缺而毁谤布流。应时折减者，岂非观听望深，声名大盛乎？是故，俗论皆言处士，纯盗虚声，愿先生弘此远谟，令众人仰服，一雪此言尔。 \\n 琼览书，微微而笑，乃藏入于袖，同使入朝见帝。拜毕，亦授议郎之职。后复迁为尚书仆射。次日，顺帝设朝，文武拜毕，琼出班奏曰：“陛下即位已数年矣，不可久旷内事。可选有德者立为皇后，以正诸姬。”帝准奏，下诏以贵人梁氏为皇后。忽尚书左雄上疏，奏言吏治，曰：昔宣帝以为吏数变易，则下不安业。久于其事，则民服教化，其有政治者，辄以玺书封勉厉，增秩赐金。公卿缺则以次用之，是以吏称其职，民安其业。汉世良吏，于兹为盛。今典城百里，转动无常。各怀一切，莫虑长久。臣愚以为，守相长吏惠和有显效者，可就增秩，勿移徙。 \\n 帝感其言，复申无故去官之禁。而宦官不便，终不能行。 \\n 雄又上言： \\n 孔子曰：“四十而不惑，礼称强仕。”请自今孝廉年不满四十，不得察举。陛下不可以此而论。若有茂才异行，如颜渊、子奇者，不荆年齿，而可举之。 \\n 帝闻奏，深纳其言。 \\n 时广陵太守所举孝廉徐淑，年未四十。有台郎官以雄之言诘之。淑曰：“诏书言‘有如颜渊、子奇者，不拘年齿’。是故本郡以吾充垂，即不能屈。”左雄诘之曰：“昔颜回闻一知十，尔能知几耶？”淑无以对。雄遂上殿，具奏所事。帝传旨罢淑不用，以雄公直精明，能审窍真伪，决志行之。以胡广出为济阴太守，与诸郡十数余人，皆坐“谬举勉黜”。惟考实汝南陈蕃、颖川季膺、下邳陈球等三十余人，得拜郎中，余下悉无可龋自是，郡守皆畏栗，莫敢轻举人才。次日，帝引公卿所举敦朴之士，于洛阳宣德亭，使之对策。 \\n 李固出班对曰：“陛下之有尚书，犹天之有北斗也。斗为天之喉舌，尚书亦为陛下喉舌。北斗斟酌元气，运乎四时。尚书出纳王命，赋平四海。所以权尊事重，责之所归。宜审择其人，以毗圣政。”帝甚然之，即罢还朝，擢升固为泰山太守，梁商为大将军。各谢恩出。数月，梁商，以梁冀为大将军。 \\n 八月，帝遣杜翌、周举、周翌、冯美、栾巴、张纲、郭遵、刘班分行州郡。入使受命，各出之任。惟张纲行至洛阳都亭，思念国家权任俱入梁氏之手，贪暴恣虐，疾侮贤能。忽然恨起，乃将所乘车轮令卒埋于亭下，叹曰：“豺狼当道，安问狐狸！”言罢，即行。 \\n 至任数日，遣人劾奏大将军梁冀及河南尹不疑，以主外戚，蒙恩贵显，势压朝廷，而转贪饕，纵恣无极，疾害忠良，谨条其欺君五事，斯皆臣子所切齿者也。书御京师，公卿莫不震薨，咸羡纲直。时梁氏皇后贵宠方盛，诸梁姻族，布满朝廷。帝虽知纲直言，而亦不能用也。 \\n 却说广陵群贼张婴等，聚党相叛，寇乱州郡，扰掠民财。 \\n 杨徐间积十余年，二千石不能制服。帝闻，急诏梁冀商议。时冀恨张纲无由计害，因奏帝曰：“广陵贼势盛大，非其人难以服之。臣举一将，立便成功。”帝曰：“卿举何将？”冀曰：“见任曹州郡守张纲是也。有鬼神不测之机，万夫不敢近之势。 \\n 非此将，莫能使也。陛下可迁张纲为广陵太守，镇纳贼兵。庶使百姓安宁，国家优乐。愿陛下圣鉴。”帝闻奏，大喜，曰：“卿言正合朕意。”遂遣使往征纲还。使者领敕上马而去。 \\n 却说张纲正在公堂理事，忽小军报曰：“朝廷遣使来至，久待府外，未敢擅入。请太守传令。”纲闻，忽整冠带出府迎接。邀入后堂礼坐，问曰：“愚无分善可悉，何郡公屈驾降而顾寒乎？”使曰：“圣上念君贤德，久未高迁，故遣小使召驾还朝，同匡国政。愿君早赴无拒。”纲大喜，设宴相待。次日天晓，众卒摆道，二人上马还朝。 \\n 数日而至，入殿见帝。山呼礼毕，帝谓纲曰：“朕闻广陵贼叛，无将可行，故特召卿往伐，以绝黎庶之灾。愿勿惮劳，早安朕望。”纲曰：“臣食君禄，须尽死忠。但无孙、吕之谋，萧、韩之策。今国既遇难，岂敢自逸而惮劳哉？臣即愿往。” \\n 帝大喜，遂与精兵五万，亲送上马出行。纲曰：“臣闻柔能胜刚，弱能胜强。《孟子》曰：‘以力服人者，非心服也’。臣虽无识，亦可济时。可令是众而骚动民哉！今愿单车而往。” \\n 帝叹曰：“前有太守出师者，多请骑兵。今纲独几于胜，真丈夫也！”遂亲送于午门之外，分别而去。帝亦还宫。 \\n 却说张纲自引数十吏士，趱步前行，数日方至。身无寸刃，径诣婴壁垒门。婴闻大惊，急走闭垒。纲于门外罢遣吏兵，独留所亲者数十余人，以书喻婴，请与相见。婴见纲书至，诚无伪，乃出拜谒，邀入帐下。延至上坐，纲譬之曰：“前后二千石，多肆贪暴，故致公等怀愤相聚，二千石信有罪矣。然为之者一人，非义也。今主上仁圣，欲以文德服叛，故遣区区以爵禄相荣，不显以刑罚相加。今诚转祸为福之时也。”婴闻而泣曰：“荒裔愚民，不能自通。朝廷不堪侵枉，遂复相聚偷生。 \\n 若鱼游釜中，则不可久，且以喘息须臾间耳！今闻明府之词，乃婴等更生之辰也。”遂分别还营。 \\n 次日，婴召诸将谓曰：“今汉主敕遣张纲，以德归吾，并未以兵加迫。真所谓仁圣之君也。吾等莫若早顺，享受封荣，免黎民之涂炭，士卒之苦劳。汝等若何？”众将闻言，皆愿诚服。婴大喜，遂与所部万有余人，造诣纲门请降。纲大喜，急下迎入。令卒大开筵会，宴劳其军。后人有诗以赞纲曰： \\n 玉骢单辔出神京，不用貔貅百万兵。 \\n 到处重宣勤恤意，坐令民庶乐升平。 \\n 是日宴罢，纲即遣使回京，具奏所事。帝大喜，即令来使持节回郡，拜授纲为大将军之职，并赏军银二百余两。八月，帝崩于后宫。太子炳即皇帝位，年二岁。梁太后抱之临朝。 \\n  \\n   \\n  "}
{"章节": "第六十回 埋金贵德倾京市 切齿忠言丧佞臣", "正文": "  \\n 第六十回　埋金贵德倾京市　切齿忠言丧佞臣 \\n 　 \\n 八月帝崩，无嗣，太后遣使征渤海孝王鸿之子缵，即皇帝位。 \\n 时广汉新都一人，姓郭名肫，字少林。尝诣京师，于空舍中见一书生疾困，愍而视之，谓腕曰：“我当到洛阳，而被此病，命在须臾。腰下带有黄金十斤，愿赠与君。吾死后，乞与埋葬骸骨。”腕未及问其姓名，遂绝而死。腕即卖金一斤，买棺为葬。余金悉置于棺下，不使人知。 \\n 复归数年，县宰见腕大度，以为亭长。腕初到日，忽有大马一匹走入亭中而止。须臾大风，又飘绣被一条，复堕肫前。 \\n 肫即言之于县，县以赐肫。后乘马到雒阳县，马遂奔走，引肫入至他家。主人见之，喜曰：“今盗兽出矣。”雇问讫马所由。 \\n 肫具诉说其状，并得绣被之事。主人听罢，怅然良久，乃曰：“马与绣被，大风飘摄，吾谓亡矣。君何阴德，而致此二物耶？”肫曰：“吾因往京，路逢空舍，中有一书生病困于内，声号惨切。吾遂近视问之，其书生即将黄金十斤出度于吾，言彼死后，代为安葬。未问姓名而死。吾只卖金一斤，买棺为葬。余金悉藏棺下，未动分毫。”主人曰：“书生何如面貌？”肫言如此形像。主人大惊，泣曰：“是我子也，姓金名彦，前往京师，不知所在。何劳君力葬之？大恩久未得报，故天以此彰君之德耳，岂庸常哉！”肫听所言，悉以马、被还之。彦父不龋又厚以金帛酬谢，肫辞让而去。后彦父为州从事，因告新都县令，假肫休息数日，与俱取彦之丧。县令许之，彦父遂同肫往迁取彦丧。余金果悉存下。由是肫名倾动京师。 \\n 李固闻其贤德，遂举荐之。次日入朝，奏知太后。太后准奏，诏除肫为郡县令。腕被诏命，即驰登任。道经嫠亭，天晚入宿。亭长告曰：“亭内常有妖鬼出现，数杀过客，大人不可宿也。”肫曰：“妖胜凶邪，德除不祥，何鬼之避。”即止入宿。分付卒吏各退就宿，肫独一人坐于正亭，明烛观书。 \\n 至夜二更，闻有女子称冤之声。肫厉言曰：“有何枉状？ \\n 当前理诉。”女子曰：“身无衣蔽，不敢进言。”肫即投衣与之穿上。女子跪前诉曰：“妾夫为涪令之官，过宿此亭，被亭长无状谋杀妾家十数余口，埋于樵楼之侧，悉盗妾家财货，冤屈无伸。今幸青天下降，明烛万方。愿大人恩济矜怜，照临覆蔽。妾虽泉下，当结草以相酬矣。”肫曰：“亭长何姓名也？”女子曰：“即今门下游徼是也。”肫曰：“既然如是，汝又何故数杀过客？”女子曰：“妾因不得白日自诉，每夜入此陈客。客辄眠不听分解，妾故愤恨杀之也。”肫曰：“吾当为汝理冤，再勿复害良善，而增怨恶。”女子听言，叩头谢恩，解衣于地，忽然不见。 \\n 次日天晓，肫召游徼诘问。徼具服罪，肫即收徼，及同谋十数余人悉系下狱。遣吏发其尸骸，送归乡里。于是亭遂清安，而民称其德。 \\n 三月，质帝登位，闻肫异政，遂遣使持节，拜为广陵太守。 \\n 使者即往而去。是时四月，帝令郡国举明经者，俱诣太学讲释精义。是日旨下，文武悉赴。 \\n 时涿郡安平一人，姓崔名琦，字子玮。文章博览，贯彻古今。初举孝廉，为河南尹。后迁议郎之职。在学与众讲辩，甚是明决，诸儒莫能及。自是游学日益增盛，至二万余人。皇舅大将军梁冀，闻琦善才，请与结交。琦至府，参见礼毕。冀即延于书馆，每日与谈经义。冀素行多不依轨。琦数引古今成败之事，以戒之。冀不能受，琦乃作外戚之辞以箴之。远稽唐虞三代兴衰之由，近述列国丧亡之故，辞极详明剀切。第逆耳之言，冀终不能受也。辞曰：赫赫外戚，华宠煌煌。昔在帝舜，德降英皇。周兴三母，有莘崇汤。宣王晏起，姜后脱簪。齐桓好乐，卫姬不音。皆辅主以礼，扶君以仁。达才进善，以义济身。爰暨末叶，渐至颓亏。贯鱼不叙，九御差池。晋国之难，祸起于骊。惟家之索，牝鸡之展。专权擅爱，显已蔽人。陵长间旧，把剥至亲。并后匹嫡，淫女毙陈。匪贤是尚，番为司徒。荷爵负乘，采名都向。 \\n 诗人是刺，得用不忱。暴辛惑妇，拒谏自孤。蝠蛇其心，纵毒不辜。诸父是杀，孕子是刳。天怒地忿，人谋鬼图。甲予昧爽，身首分离。初为天子，后为人螭。非但耽色，母后尤然。不相率以礼，而竟奖以权。先笑后号，卒辱以残。家国泯绝，宗庙烧燔。妹嬉丧夏，褒姒毙周。妲已亡殷，赵灵沙丘。戚姬人豕，吕宗以败。陈后作巫，卒死于外。霍欲鸩子，身乃罹废。故曰：无谓我贵，大将尔擢。无恃常好，色有歇微。无怙常幸，爱有陵迟。无曰我能，天人尔违。患生不德，福有顺机。日不常中，月盈有亏。履道者固，优势者危。微臣司戚，敢告在斯。 \\n 梁冀见之，呼琦问曰：“百官于内，各有司存。天下云云，岂独吾人之尤，君激刺之过乎？”琦曰：“昔管仲相齐，乐闻讥谏之言；萧何佐汉，乃设书过之吏。今将军累世台辅，任齐伊公，而德政未闻。黎民涂炭，不能结纳贞良，以救祸败。反欲钳塞士口，杜蔽主听。将使玄黄改色，马鹿易形乎？”冀怒，无所言对，即遣琦出，除为临济长。琦惧不敢之任，乃解下印绶，辞归而去。后人有诗曰： \\n 忠言诚切齿，触动虎狼威。 \\n 不敢沾荣显，逡巡解印归。 \\n 却说梁冀见琦切齿之言，心怀忿恨。一日，升堂闷坐，思欲害之。乃召帐下小军王班，至厅谓曰：“吾有事託汝干之，汝意若何？”班曰：“将军有何使令？小人效死愿往。”冀曰：“为崔琦无知，欺侮上意，辞官归里，宴享高歌。特令汝为刺客，阴害其命。倘获成功，保加重用。”班曰：“久蒙将军厚恩，未能得报。今欲杀崔琦，虽死前行。”冀闻大喜，遂亲把酒，送出郭外分别。班即扮装一客，腰藏短剑，趋步前行。数日方至。见琦耕于陌上，怀书一卷，息辄偃而咏读。班哀其志，乃以实告琦曰：“梁冀将军恨君激切之言，遣吾暗行杀害。今见君贤智，情怀不忍。君可急自逃避，吾亦以此亡矣。”言讫，拔剑自刎而死。琦见大惊，长声叹曰：“此真烈丈夫也！”忽思恐冀再害，遂遁而去。冀后令人竟捕杀之。 \\n 却说质帝聪明辨慧，能察奸非。知冀素行不律，疾害贤能，阴捕崔琦刺杀。一日，朝会文武拜毕，帝目视冀曰：“此跋扈将军也。”朝罢，众臣各退。梁冀归府独坐，忿恨帝言己恶，甚痛恶之。遂令左右置毒煮于饼中。次日早朝，冀独上殿，跪而进之。帝食未将半时，不能言。时众公卿李固等知冀毒害，欲以水进救之。梁冀斩之不与。帝苦烦甚，遂绝而崩。满朝文武莫不矜叹。俱在冀之势下，畏不敢言。冀遂出迎蠡吾侯志即皇帝位，时年十五岁。太后亦自临朝摄政事。 \\n  \\n   \\n  "}
{"章节": "第六十一回 忠言触佞含冤狱 德政清群致治平", "正文": "  \\n 第六十一回　忠言触佞含冤狱　德政清群致治平 \\n 　 \\n 六月，帝以光禄勋杜乔忠直，复升为太尉。时朝自李固之废，内外丧气，群臣侧足而立，莫敢为敌。惟乔正色无所回挠。 \\n 由是，朝野皆倚望焉。九月，京师地震，帝召太尉杜乔至殿，问曰：“此何异也？”对曰：“地震者，盖为朝廷失政，天怒忿生，以降灾异。我主可备香烛，追悔前过，祈降新祥。使百姓咸安，国家永固。”帝准奏，令有司整集香花，列于午门之外。自引百官临坛亲祭。帝祝曰：“大汉皇孙刘志，负天重赋，继嗣皇帝，自新即位以来，未经善治，不知何过所及？致使地震京师，人民惧恐。愿天早赐太平，抚安黎庶。”祝罢，北向而拜。须臾，南上一阵风过，地震即止。帝曰：“果尔神明不可欺也。”遂罢还宫而去。 \\n 却说梁冀正在府中，自叹身名显贵，势压朝纲，文武公卿，莫敢与抗。惟杜乔、李固二人辄责其过，思欲诬害，以绝身尤。 \\n 次日入朝，见粱皇太后奏曰：“国家虽正，二害尚在。若不早除，恐后悔无及。”太后问：“何二害也？”冀曰：“议郎李固，太尉杜乔，今与妖贼刘鲔交通，暗藏兵器于库，欲叛朝廷，夺谋社稷，乞陛下圣鉴。”太后素知乔、固之忠，不从非谀之谤，遂面叱梁冀，拂袖还宫。冀见太后忽拒，大惭而退。回府闷坐，妻问不答。乃自思曰：“是吾错矣！国家权柄俱系吾掌，又且帝庸弱，群臣英敢声言。生死由于我手，何待诏乎？”遂传令收固下狱，逼系而死。后人读史叹曰： \\n 读罢遗编恨未伸，奸臣自古害忠臣。 \\n 九重日月朝昏雾，万里江山昼掩尘。 \\n 黄叶空祠栖息鸟，青山高塚卧麒麟。 \\n 夕阳西下猿啼处，花落寒塘野寺春。 \\n 次日，冀使人胁逼杜乔，曰：“早从自死，妻、子可全。 \\n 若有拒辞，诛夷九族。”乔闻，大骂：“欺天逆贼，不思食汉重爵，贵显朝廷，返毒弑君，而擅专权柄。今尚贪未足，欲侵刘氏江山，诬害忠良，欲专行事。恨不能斩除此贼，以绝汉世之患。虽泉下，亦瞩目矣。”冀闻大怒，急令猛将擒乔下狱，逼系而死。后人有诗感叹： \\n 报国捐躯分所当，中兴社稷渐销亡。 \\n 精灵充塞乾坤老，名姓传留翰简香。 \\n 冤狱含愁春草碧，荒碑无字雨苔苍。 \\n 至今遗像丹青在，古木寒鸦送夕阳。 \\n 帝知梁冀残害乔、固二贤，情怀不忍，以其太后贵戚，势满朝廷，不敢声言，闷坐宫中，吁嗟不已。十一月，桓帝登殿，文武拜毕，帝下诏百官，令举独行之才，辅参国政。尚书李膺被诏，遂将黄榜张挂各州，招纳天下贤士。 \\n 时涿郡太守举荐本府一人，姓崔名实，有安邦济世之才，扶危治乱之策。及合郡举者，悉赴京师应对。惟实知君庸弱，信任权臣，犯者不诛，有罪者不坐，故欲避名远辱，称病不对。退居闲暇，叹论世情，乃作衰世之论一篇，名曰《正论》，辞曰：凡天下所以不治者，常由人主承平日久，俗渐敞而不悟，政治衰而不知。为天下者，自非上德，严之则治，宽之则乱，何以见其然也？近孝宣呈帝，简于君人之道，审于为政之理。 \\n 故严刑峻法，破奸轨之胆，天下晏如，海内清肃。算计见效，优于孝文。及元帝即位，多行宽政，卒以堕损，威权始夺，遂为汉室基坠之主。政道得失，于斯可鉴。 \\n 昔孔子作《春秋》，褒齐桓、管仲之功。夫岂不美文武之道哉？诫达权救敝之理也。故圣人能与世推移，而俗世苦不知变。以结绳之约，复可治乱秦之绪。干戚之舞，足以解平城之围。夫熊经鸟伸，虽延历之术，非伤寒之理。呼吸吐纳，虽度纪之道，非续骨之膏。盖为国之法，有似治身。平则致养，疾则攻焉。夫刑罚者，治乱之药石也。德教者，兴平之梁肉也。 \\n 夫以德教除残，是以梁肉治疾也。以刑罚治平，是以药石供养也。 \\n 方今承百正之敝，值屈道之会。自数世以来，政多恩贷，驭委其辔。马骀其御，四牡横奔。皇路险倾，方将钳勒鞬輈以救之。岂暇鸣和鸾，清节奏哉！昔文帝虽除肉刑，常斩右趾弃市，笞者往往致死。是文帝以严致平，非以宽致平也。 \\n 论罢，遂归隐逸，教授生徒。 \\n 时山阳申长统尝见其书，叹曰：“凡为人主，宜写一通，置之坐侧。”是日，帝纳群臣所举者，凡三十余人，各授爵位。 \\n 各皆谢恩而退。 \\n 忽尚书李膺趋殿奏曰：“臣闻泰山琅玡郡贼公孙举等作叛，聚众三万余人，侵州扰县，劫库划财。郡守军兵连年讨之不克，愿陛下早发大兵，救万民之涂炭，解士卒之倒悬。”帝准奏，诏下令李膺选择能治剧者，监军出伐。膺领旨，即召司徒韩韶至府。交拜礼毕，韶曰：“大人有何事见召？”膺曰：“琅玡贼叛，骚动边城。郡守讨之数年，未能克服。圣上诏吾选举雄才捷见者，往收灭之。吾以君韬略闲熟，智识超人，故托往羸镇抚，君幸无拒。”韶曰：“为人臣子，当竭死忠。虽锐锋之刺，热鼎烹之，而不知身之有也。况小敌何可惧哉！愚但庸弱无才，今蒙圣上之命，大人之举，敢效寸节，以表微诚，韶之愿也。”膺大喜，遂与精兵三万，出为羸县之长。送出郭外，分别而去。 \\n 却说叛贼公孙举知韶兵至，乃谓众曰：“吾闻韩韶素行贤德，今汉为赢县之长，抚恤良民。若再加兵攻劫，是吾不识人也。”遂戒众军，不许妄入赢境。 \\n 韶至，乃令开仓以赈济之。斗级跪进告曰：“仓中积粟，以待本县饥者。此乃郡流民，大人何赈之乎？”韶曰：“长活沟壑之人，而以此获罪，使其含笑入地矣，何为不可？”众皆称服而退。时泰山太守素知韶名，竟无所坐。韶与同郡荀淑、钟皓、诚实，皆尝为县长，所至以德政服人，时谓之颖川四长。 \\n 赢县自韶至后，纯用德政教化。所以民歌乐业，狱无讼声。韶之令德著闻于天下矣。后人诗赞曰： \\n 铜章墨绶映朱轮，百里花村政化明。 \\n 民俗安和无外事，一帘香雾韵琴清。 \\n  \\n   \\n  "}
{"章节": "第六十二回 贵盛一门贪愈恣 张奂风威寒虏胆", "正文": "  \\n 第六十二回　贵盛一门贪愈恣　张奂风威寒虏胆 \\n 　 \\n 是日，桓帝登殿，文武拜毕，李膺趋上奏曰：“臣领陛下敕命，选举司徒韩韶，出为羸县之长。盗贼闻其盛德，俱感罢归。乞陛下传旨奖敕，使后凡为臣者，竭力于公。”帝准奏，传旨遣使赏封玺书，拜韶为大将军之职。赐金百两，缎匹五十。 \\n 使者即往而去。 \\n 却说梁冀为帝外戚，一门前后七侯、三皇后、六贵人、二大将军，大夫女食邑称君者七人，尚公主者三人，其余卿、将、尹、校五十七人。惟梁冀擅专国柄，凶恣日积。秉政几二十年，威行内外。天子拱手听言，不得有所亲与。 \\n 时议郎邴尊，尝以直言劾冀，冀甚怀恨。一日，召小军黄章谓曰：“吾有一事，欲令汝干。能建奇功，当加重用。”章曰：“将军何事？”冀曰：“颇奈邴尊无理，谤毁上官，吾久欲绝之，恨无是人。今使汝为刺客，阴谋杀害，以复深仇。” \\n 章曰：“将军既是欲行，小人愿死当往。”冀大喜，密言嘱托。 \\n 章遂拜别出外。腰藏短剑，直往邴尊府去。 \\n 至其门首，门吏问曰：“汝来何干？”章曰：“梁冀将军差来谒见。”邴府吏曰：“邴府退公歇息，可俟升堂，入禀告谒。”章曰：“吾领机密急事，入后报说，何得阻慢上耶？” \\n 吏遂放入。章至后堂，潜躲于案下。至夜二更，尊独秉烛危坐，玩取黄公三略之法。见其预料之机，条条有序，深加感怆，，不自止息。章待良久，见无人侍，遂扯藏身锋刃，潜至其后，望尊肋下一刺。叫声而绝。尊妻惊觉，大喊有贼。令军急关门，遍衙搜捉。黄章见势迫急，忙向后墙爬走。又被巡军逻住，拖着其足，绑押送到厅跪下。 \\n 尊妻问曰：“汝何奸贼？！素与无仇，安敢夜潜相府，刺我尊公？早依直供出，免受重刑。”章曰：“小人姓黄名章，为大将军梁冀怨恨尊公直切奏劾其非，故使小人为刺，绝彼祸根。 \\n 此非小人之事，乞夫人大恩，姑留残命。”尊妻闻言，大怒，骂曰：“奸谗冀贼，欺主戕忠。吾夫素与无仇，何得行此毒害？ \\n 虽临泉下，与汝难休！’，言罢，放声大哭，几闷绝地。喝令门吏将章重责四十棍，监候对证。 \\n 次早天晓，尊妻入朝见帝，具奏前冤。帝闻，大怒，骂曰：“欺天谗贼，不念朕以汝为外戚，官高显贵，势满朝廷，专意贪残横肆，暗害忠良，毒弑先帝，而欺朕弱，情实难容。”遂召中常侍单超、徐璜，门令贝援，小黄门史左绾、唐衡等，至殿定计诛之。冀及妻寿闻事露发，满朝文武悉被其害，自知不能逃过，叹曰：“天亡我也！”即日与妻皆系而死。帝降旨，令单超、徐璜等取冀钱货及其田宅，俱追人官。超、璜等遂点百数余人，往冀府内收检。凡得金银三十余万，献入朝廷。帝令分钱一万，以充王府应用。余者悉令县官分济小民。及其田园以业贫者，减天下租税之半。诏下。众遵去讫。 \\n 次日，超等至殿复命。帝即下诏，加封单超、徐璜、贝援、左绾、唐衡五人为县侯，各谢恩出。称超等谓之五侯。又封大司农黄琼为太尉。是时新诛梁冀，天下想望异政。迨琼首居公位，乃举动州郡，素行贪污，至死徙者十余人。由是，海内翕然，称其善德。汝南范滂，少厉清节，博学雄辩。黄琼举为侍中。帝以其清，诏使按察冀州。帝亲送出午门之外。滂登车揽辔，慨然有澄清天下之志。帝叹曰：“范生，真贤士也！”遂别而去。滂传令跟护吏卒，“前途不许骚扰需索民财。如违令者，即斩！”众皆应诺而起。于是，凛然震肃，声动山川。有诗为证： \\n 玉骢金辔出华京，绣豸峨冠体宠荣。 \\n 一道风霜行处肃，动摇山岳鬼神惊。 \\n 数日，按临冀州。滂考察官吏，黜贤陟否，并遣放囚徒，皆无不当。凡所至州郡，太守、邑宰有贪赃污暴者，闻其清名。 \\n 皆望风解印，辞归而去。于是，州县咸称令德，各持羊酒迎劳。 \\n 滂视毫物不受。按遍诸州，还京复命。 \\n 却说尚书令陈蕃，上疏荐五处士：豫章徐稚、彭城姜肱、汝南袁闳、京兆韦著、颍川李昙等为仕。帝准奏，传旨令使安车玄纁备礼征聘。使者领旨，即与十数吏兵上马而往。 \\n 先至豫章，令人报知徐稚。急出迎接，邀入草堂礼坐。使者见稚动止奇异，言语非常，乃曰：“久闻贤士令名，果无虚誉。今愚荆会，胜拨雾看睹天，倘沐奇缘，尚容清诲。”稚曰：“吾乃山野村夫，但以耕农为志，无一识之可称，分善之可采。 \\n 大人何誉之过耶？今幸大人不弃微贱，屈降寒庐，使予暗室生辉，蓬门顿彩。是予正意外之幸也，岂寻常哉！但不知大人此来，有何贵谕？”使曰：“尚书陈蕃，与君素善，故知君才大德，特举荐圣上。令予备礼，安车迎接。愿君早期嘉会，无负蕃心。”稚曰：“蕃见错矣。所举者，要在得宜。则上不负朝廷之望，下可以慰生民之托。今愚一村庸耳，岂当是任！”竟辞不就。使者见其坚不就聘，遂辞拜毕，别往彭城而去。稚后隐居避名，不见于世。 \\n 却说姜肱，一日独耕于陇上。辄怠时怀书坐于草坡咏读。 \\n 忽见前山一位官长，摆道而来。行将至近，肱急躲开一旁，候其车过。官长见肱手持经书，即下车骑施礼。肱曰：“敢问大人何处官长？”答曰：“吾乃朝廷钦使，欲访姜肱一会。敢托贤君指示其宅何方？”肱曰：“前面竹林庄下，草房便是。” \\n 官长遂谢而去。肱见其使访己，慌忙潜往家中，整饰衣冠出接。 \\n 使者望见，笑曰：“君何诈乎？”肱曰：“田中踝跣，岂见长之仪。”二人大喜，携手并入，直履草堂。施礼延之上坐，肱曰：“寒微野士，何幸屈降龙舆，增辉茅室。”使曰：“尚书陈蕃，闻君高人，故上疏天廷，举君护国。诏令愚下卑礼相迎，乞早登车骑，以慰主上求贤之意。”肱曰：“国家梁栋，须宣盛德者为之。吾乃一山农野士，岂有安天下之志哉！”固辞不就。使者见不能下，叹息而起。肱遂送出庄前，二人拜别。使者登骑，径往河南进发。 \\n 前行数日，将近其地，沿途询问袁阂之家。得牧童指引，幸至其门。闳知，托称疾笃不起，使妻出问。使者具说所事。 \\n 妻一一对答。是日天晚，留使歇息，置酒款待，俱以贫薄之风。 \\n 次早，使者遂别，复往之京兆。 \\n 却说韦著，一日于馆中间坐，乃作《夜窗吟》一律，以自舒豁。辞曰：更深坐久烛光短，人静红炉火初暖。朔风吹得簧篁寒，碎点霜华上银管。揽衣拭目雁行细，梅梢月到松梢霁。敲冰化水浇醉肠，写向吟窗敌寒气。鼓鼙冻损声不动，别院人添翠衾重。 \\n 笔兴欲挽阳和回，蝴蝶无情入春梦。朝来闲倚栏杆立，忽听林鸦腈睛日。殷勤细读中夜诗，一笑云边乱山出。歌罢，复吟诗一首： \\n 幽居潇洒绝麈侵，独坐庭前得趣深。 \\n 且喜往来无俗客，一襟清思付闲吟。 \\n 吟罢，忽人报曰：“朝廷钦使来至。”著遂整冠出接。邀入草堂施礼，尊于上坐，谓曰：“贫居俗士，何幸屈驾而增辉乎！”使曰：“朝廷不幸，佞疾衅生。自梁冀擅政以来，国纲日息，忠臣遭其毒妒，良善屈其非戕。今冀奸虽灭，而善政未陈，故此招求贤士，续挽仁风。尚书陈蕃，知公令德，上疏朝廷，举公振治。愿即随行，慰君之望。”著曰：“吾闻古之君子，邦有道则仕，邦无道则隐。隐非君子之所欲也。人莫己知，而道不得行。群邪共处，而害将及己。今梁冀虽灭罢除，宦贵奸贪犹盛。国领权纲，大势已去。虽有经天纬地之才，亦莫能振之也，况愚一俗子哉！”使曰：“贤公差矣。岂不闻古人云：‘治亦进，乱亦进。’今公抱经济之才，而不能见用于世，亦枉然也。何固执之若此耶？”著曰：“唐虞治世，尚有巢由。 \\n 今愚不仕非爵，各有所志。大人何至迫耶？”使者叹息而起。 \\n 著送出外，二人拜别。再往颖川而去。 \\n 却说李昙知使将至，亦托疾笃不起。使母出对。交拜礼毕，延于上坐，问曰：“贫野孤村，何幸大人屈顾。”使者具说所事。其母答曰：“蒙恩敕聘，万幸之至。但小儿疾笃未可知，有负大人之劳，将何如耶？”使曰：“令郎既疾，天数然也。 \\n 何是说乎？”遂拜辞别，上马回京。暗思：“五贤之志，无一于私。”不胜称美。 \\n 次日至京，入朝见帝，具奏不就之事。帝默然吁叹。又闻安阳魏桓之贤，亦遣使备礼征之。使者即往，将至，桓知不出。 \\n 其乡族之人皆劝之行。桓曰：“夫干禄以求进，以行其志也。 \\n 今后宫数千，其可损乎？厩马万匹，其可减乎？左右权豪，其可去乎？”众皆对曰：“不可。”桓慨然叹曰：“何桓生行死归于诸子何哉！”遂隐遁而去。使者见其遁隐不出，即日回京复命。却说朝廷自诛梁冀之后，权势专归宦官单超、徐璜、贝瑷、左绾、唐衡五侯，尤贪纵恣，倾动内外。一日，帝临朝会，从容问于待中爱延曰：“朕何如主也？”对曰：“陛下为汉中主。”帝曰：“何以言之？”对曰：“尚书令陈蕃，任事则治。中常侍黄门，与政则乱。是以知陛卞可与为善，可与为非。”帝曰：“昔朱云廷折栏槛，今侍中而称朕过，敬闻阙矣。”遂拜为五宫中郎将。 \\n 却说会稽太守刘宠，为官清白，简除烦苛，禁察良法。于是郡中大治。帝闻，征为郎将作大匠。时本郡山阴县五、六老叟，自若耶山谷间出。闻宠迁官，敬赍百钱送宠，曰：“山谷鄙生，窃见前任太守。吏士贪污，每发扰索民间，至夜不绝。 \\n 或犬吠竟夕，民不可安。自明府下车以来，狗不夜吠，民不见吏。愚等年老，遭值圣明，不胜万幸。今闻明府迁任，故自扶奉相送，愿鉴愚等微意。”宠曰：“吾无善政相及，何致公等勤苦馈送？吾何安受？”叟等虔告，宠即选一大钱受之，余悉还父老。叟等拜别而去。宠至京，加为大鸿胪之职。九月，复升为司空。 \\n 却说南匈奴单于主，一日朝会，谓众臣曰：“颇奈汉朝先帝不仁，吾国累受其害。切齿之仇，未能伸也。今桓帝庸弱，信任权臣，不能札贤敬士，国势渐倾。吾欲乘衅起兵灭之，以复先帝之恨，可行否乎？”众皆答言曰：“当行。”单于大喜，遂令左谷蠡王，点起匈奴十万，与诸部并叛。乌桓、鲜卑等寇缘边郡，摇动西州。司空刘宠知，急奏帝曰：“南匈奴单于，通结诸部乌桓、鲜卑等，叛已入中界。寇掠边民，乞陛下急将何治？”帝闻大惊，顾谓宠曰：“卿何计焉？”宠曰：“自古匈奴难以善治，必须以威迫之，使有倾服。”帝曰：“然。” \\n 遂封张奂为北中郎将，与兵十万，北击匈奴。 \\n 张奂领旨，即点三军，披挂上马前行。旌旗蔽日，尘土遮天。骑兵步卒，千里不绝。数日方至，立起营寨。次早，奂升军账，召诸将谓曰：“匈奴兵势虽大，并无谋虑。吾等分作两队兵进。一队与之攻战，一队劫其营寨。纵不能破灭，亦使垂手清闲，不能复战。”众皆曰：“将军神算也。”遂着中郎将爱延，分兵三万，缘山绕谷而进，不使匈奴知觉。俟其出后，即入攻劫。延遵令去讫。奂自引军于雁门关下，排阵立战。 \\n 单于知汉兵至，亦与十万匈奴分作两阵而进。左谷蠡王当头，单于居后。至关下，两军相对，张奂出马。头顶金练凤尾盔，身穿绛袍银锁甲，手提雁翎刀，腰系狮蛮带，跨上追凤赤马，跃出阵前，大叫（羊喿）靼搦战。左谷蠡王闻言，飞奔上马，立于阵前，谓曰：“小将何名？敢来对敌。”奂曰：“吾乃汉王柱臣，北中郎张奂将军是也。吾汉有何负汝？今来犯界，以讨死乎？”蠡王骂曰：“狼野小将，不禁三合之战，敢出大言。早下马降，免遭剑死。”张奂大怒，提刀跃马，直取谷蠡。 \\n 二人交战，二十余合，不分胜败。令卒擂鼓，抡刀再战。 \\n 忽人报曰：“汉将爰延举火劫攻营寨，大王可速救。”谷蠡大惊，急回。单于收军回救。只见满营火发，烧焰胜空。正欲进兵，被爰延大喝一声，当头截祝两军混战，金鼓连天。 \\n 随后张奂追至，首冲相击。匈奴大败，走者践足，战者弃甲丢戈。血涨河流，尸横山积。谷蠡拼死杀开血路，救出单于去讫。免等获其辎重、谷粟、牛马，不胜数目。遂令鸣金收军，入寨安歇。次日，张奂升帐，召诸将谓曰：“匈奴战败无食，必回本国。吾等虽胜一阵，不可以持。当乘势攻之，以摧其气，使不敢再加兵犯边。”分付众军饱食，披挂上马，分作两队，出寨至关下埋伏。待其经过，首尾击杀。 \\n 却说左谷蠡王，保出单于，走至松崖坡下，高树虏旗，召集诸部匈奴，伤折大半。单于甚忧，乃谓众曰：“误中小儿奸计，伤我大兵，夺我辎重，如之奈何？”谷蠡进曰：“陛下勿忧。今虽误输一阵，大兵未折。可回本国养蓄威锐，再作区处。”单于曰：“然。”遂与诸部匈奴，悉收回国。 \\n 至雁门关下，过未将半，忽听一声炮响，关外汉兵齐出。 \\n 当头爰延截住，谓蠡曰：“叫汝王单于答话。”谷蠡怒曰：“君出臣护，将主兵行。吾主大圣，岂与小将答话！”延大怒，提刀直龋两马相交，共二十合，不分胜负。背后张奂伏兵又出，两下夹攻，匈奴大败。单于见不能逃，高声叫曰：“汉可休兵，吾愿请降！”奂遂欲罢。谷蠡不服，令卒擂鼓。又战二十合，奂见匈奴疲倦，并力相攻。谷蠡气战不及，遂叫“顺降，愿保吾主之命！”张奂大喜，即令罢兵。顾谓单于王曰：“汝若早自省察，不至伤民损卒。奈何执迷乎？”遂令合兵入关安歇。有《西湖论》曰：汉初遭冒顿凶点，种众强炽。高祖威加四海，而窘平城之围。太宗政邻刑措，不雪愤辱之耻。逮孝武亟兴边略，有志匈奴，赫然命将，戎旗星属。侯列郊畿，火通甘泉。而犹鸣镝扬尘，入畿内至于穷竭武力。殚用天财，历纪岁以攘之。寇虽颇折，而汉之疲耗略相当矣！宣帝值虏庭分争，呼韩邪来臣，乃权纳怀柔。因为边卫，罢关徼之警，息兵民之劳。龙驾帝服，鸣钟传鼓于清渭之下。南面而朝单于，朔易无复匹马之踪。四十余年后，王莽陵篡，扰动戎夷。续以更始之乱，方夏幅裂。 \\n 自是，单于得志，狠心复生，乘间侵佚，害流傍境。及中兴之初，更通旧好。报命连属，金币载道。而单子骄倨益横，内暴滋深。世祖以用事诸华，未遑沙漠之外，忍愧思难，徒报谢而已。因徒幽并之民，增边屯之卒。及关东稍定，陇蜀以清，其猛夫悍将，莫不顿足攘手，争言卫、霍之事。帝方厌兵，间修文政，未之许也。 \\n 其后匈奴争立，日逐来奔。愿修呼韩之好，以御北狄之冲。 \\n 奉藩称臣，永为外擀。天子总览群策，和而纳焉。乃召有司开北鄙，择肥美之地，量水草以处之。驰中郎之使，尽法度以临之。制衣裳，备文物，加玺绂之绶，正单子之名。于是，匈奴分破，始有南北二庭焉。 \\n 仇衅既深，互伺便隙。控弦抗戈，觇望风尘。云屯鸟散，更相驰突。至于陷溃创伤者，靡岁或宁。而汉之塞地晏然矣。 \\n 后亦颇为出师，并兵穷讨，命窦宪、耿夔之徒，前后并进，皆用果调设奇。异道同会，究掩其窟穴。蹑北追奔三千余里，遂破龙祠，焚阏幕，枕十，桔阏氏。铭功封石，倡呼而还。若因其时势，及其虚旷，还南虏于阴山，归河西于内地。上申光武权宜之略，下防戎羯乱华之变。使耿国之算，不谬于当世。袁安之议，见从于后王。平易正直，若此其弘也。 \\n 而窦宪矜三捷之效，忽经世之规，狼戾不端，专行威惠。 \\n 送复更立北虏，反其故庭，并恩尔护，以私己福，弃蔑天公。 \\n 坐树大鲠，永言前载，何恨愤之深乎！ \\n 自后经纶失方，叛服不一。其为疾毒，胡可殚言！降及后世，习为常俗。终于吞噬神乡，丘墟帝宅。鸣呼！千里之谬，与于毫厘，可鉴哉！ \\n  \\n   \\n  "}
{"章节": "第六十三回 李膺严肃振朝纲 诬忠系党冤埋狱", "正文": "  \\n 第六十三回　李膺严肃振朝纲　诬忠系党冤埋狱 \\n 　 \\n 次日，奂等班师，威寒胡虏。至京，入朝见帝，具奏前事。 \\n 帝大喜，谓曰：“卿才若是，犹胜先皇之邓、贾也。”遂加升奂为破虏大将军，兼领总部之职。延为镇殿大将军，兼督护之职。二人谢恩。奂复奏曰：“匈奴单于，不能总理国事。左谷蠡王，善于致治。陛下可立谷蠡为主，单于为王。”帝不从，乃下诏遣还原职。八年，复拜李膺为司隶校尉。 \\n 时小黄门让弟张朔为野王令，贪残无道，疾虐小民。畏膺威严势重，逃还京师，匿于兄家合柱之中不出。膺知其状，遂差军卒往其府内搜捉。众军领命，即至让府。遍房寻觅，并无踪影。搜入后堂中，见一堵厚壁，乃曰：“此正合柱也。”遂探开视之，朔果藏内。拿出绑缚，押送膺府。膺谓之曰：“朝庭爵禄，亦足荣矣，何不守政治，而恣暴贪残，勒掯小民乎？”朔曰：“小官有罪，愿望大人恕过。自是知改，不敢再纵前非。”膺不听，令系于狱。受辞毕，即杀之。于是，诸黄门常侍，皆鞠躬屏气，休沐不敢出剩帝知，怪问其故。并皆叩首位曰：“畏李校尉也。” \\n 时朝廷纲纪日坏，而膺独持风裁，以声名自高。士有被容接者，名为登龙门云。帝初为蠡吾侯，受学于甘陵周福。自是，升福为尚书。时同郡为河南尹房植，与福名震当朝。乡人为之谣曰：天下规矩房伯武，因师获印周仲进。 \\n 二家宾客互相讥议，遂各树朋徒，渐成仇隙。由是，甘陵有南北部。党人之议，自此始矣。汝南太守宗资，以范滂为功曹。南阳成晋，以岑晊为功曹。皆委心听任，使之褒善，纠为肃清朝府。于是，二郡为之谣曰：汝南太守范孟博，南阳宗资主书诺。南阳太守岑公孝，弘农成晋但坐啸。 \\n 太学诸生二万余人，郭泰与颖川贾彪为友。彪为其冠，与李膺、陈蕃、王畅更相褒重。学中语曰：天下模楷李元礼，不畏强御陈仲举，天下俊秀王叔茂。 \\n 于是，中外成风，竟以臧否相尚。由此，公卿以下，莫不畏其贬议，屣履到门。 \\n 贾彪尝为新息长，小民贫困，多不养子。彪知，乃严为其制，与杀人同罪。时城南有盗劫害人者，北有妇人杀子者，彪出按验，掾吏欲引南。彪怒曰：“贼寇害人，此则常理。母子相残，逆天违道。”遂驱车北行，按致其罪。城南贼闻之，咸相惊畏，更谓曰：“彪所怒者，无非欲人为善，岂有仇隙哉！”遂皆面缚自首。彪大喜，谓曰：“人之养子，为先宗祀。《孟子》云‘不孝有三，无后为大。’汝等不务本业，专一好闲为游，而至于极。且生子不养，将后何为继乎？”言罢，令其各归本业，无复前非。倘再不悛，重罪不耍众皆悦服，叩首拜谢而退。后数年间，人养子者以千计，皆曰：“此贾父之所生也。”由是，彪名唱闻天下。是时，帝知彪贤，遣使资金百两，缎匹五十，往敕劳之。使者领命上马而去。 \\n 却说河南张成，善风角占，被李膺督捉收捕于狱。一日，推占一卦，言当有赦，乃教子杀人。数日，果赦，成遂得免。 \\n 膺知，愈发愤疾，竟按杀之。成在日系以方技交通宦官，帝亦颇讯其占。宦官恨膺杀成，乃教成弟之子牢，上书告膺等养太学遊士交结诸郡生徒，互相驱驰，共为部党。诽讪朝廷，疑乱风俗。牢遂入朝见帝，具依宦官所告。帝大怒，乃班诏下郡国，逮捕党人。布告天下，使同忿疾。 \\n 按经三府，太尉陈蕃却之曰：“今所按者，皆海内人誉，忧国忠公之臣。此等犹将，十世宥也，岂有罪名不彰，而致收掠者乎！”不听其命。帝闻愈怒，遂下膺等于黄门北寺狱。其辞所连及杜密、陈翔、陈实、范滂之徒二百余人。或逃避不获，皆悬金购募。使者四出相望。陈实曰：“吾不就狱，众无所持。”乃往殿自请下狱。帝即系之。时范滂至狱，狱吏谓曰：“凡坐系者，皆祭皋陶。”滂曰：“皋陶，古之直臣。知滂无罪，将理之于帝。如其有罪，祭之何益！”众人见滂之言，皆遂止之。后诗叹曰： \\n 中原王气歇山河，权宦当朝即墨阿。 \\n 朋党岂知讥致祸，英雄尽入纲张罗。 \\n 陈蕃考实，李膺等枉陷，乃为上疏极谏，以讼释之。疏曰：臣闻贤明之君，委心辅佐。亡国之主，讳闻直辞。故汤武虽圣，而兴于伊吕。桀纣迷惑，亡在失人。由此言之，君为元首，臣为股肱。同体相须，共成美恶者也。 \\n 为伏见前司隶校尉李膺，太仆杜密，太尉掾范滂等，正身无诘，死心社稷。以忠忤旨，横加拷按。或禁锢闭隔，或死徒非所，徒塞天下之口，聋盲一世之人。与秦焚书坑儒，何以为异？昔武王克殷，表闾封墓。今陛下临政，先诛忠贤。遇善何薄？待恶何优？ \\n 失谗人似实，巧言如簧。使听之者惑，视之者昏。决吉凶之效，存乎识善。成败之机，在于察言。人君者，摄天地之政，秉四海之维。举动不可以违圣法，进退不可以离道规。谬言出口，则乱及八方。何况髠无罪于狱，杀无辜于市乎？ \\n 昔禹巡狩仓梧，见市杀人，下车而哭之曰：“万方有罪，在予一人！”故其兴也勃焉。又青、徐灾旱，五谷损伤。民物流迁，茹菽不足。而宫女绩于房掖，国用尽于罗纨。外戚私门，贪财受贿，所谓禄去宫室，政在大夫。 \\n 昔春秋之末，周德衰微。数十年间，无复灾眚者，天所弃也。天之于汉，恨恨无已。故殷勤示变，以悟陛下。除妖去孽，实在修德。臣位列台司，忧责深重，不敢尸禄惜生，坐观成败。 \\n 如蒙采录，使身首分裂，异门而出，所不恨也。 \\n 帝览表，见蕃言太过切直，遂策免之不用。时党入狱所染逮者，皆天下名贤。度遼将军皇甫规，见其朋党皆无辜系狱，自思亦曾举荐，以为西川豪杰，耻不得与。次日，入朝见帝奏曰：“臣前荐故大司农张奂，是附党也。又臣昔论输左校时，太学生张凤等上书讼臣，是为党人所附也。臣宜坐之。”帝见其直，知而不问。陈蕃既受策免，满朝公卿心寒震栗，英敢复为党人言者。贾彪曰：“吾不西行，大祸不解。”遂乘车入洛阳，说城门校尉窦武及尚书霍諝等，使出讼之。既至，使人入报。窦武急出迎接，挽手并行。至后堂施礼，分序而坐。二人话毕阔别之情，武问彪曰：“先生此来必有奇干？”彪曰：“愚闻朝廷信任权官，将太学朋党及忠直之臣，无辜系狱。若此者，国政愈颓，而朝纲日息，尚何见治耶？今大人国之栋梁，帝之羽翼。大人不为讼释，使皆抱恨黄泉，而塞绝忠言之路矣。”武曰：“吾亦有此意。奈帝初怀忿恨，不可愈触其怒。俟略散息而进，则言亦听从，而枉可释也。”彪曰：“大人所言极当。”遂拜辞出府。武亲送相别而去。 \\n 彪又至尚书府，谒见霍諝，且将前事所告。諝亦如之。彪遂别回府去。次日，窦武入朝，上疏讼释其枉。疏曰：臣闻士有忍死之辱，必有就事之计。故季布屈节于朱家，管仲错于召忽。此二臣以可死而不死者，非爱身于须臾，贪命于苟活。隐其智力，顾其权略，庶幸逢时，有所为耳。卒遭高帝之成业，齐桓之兴伯。遣其逃亡之行，赦其射钩之仇。勋效传于百世，君臣载于篇籍。假今二主纪过于纤微，则此二臣同死于犬马，沉名于沟壑，当何由得申其补过之功乎？ \\n 陛下即位以来，未开善政，近者奸臣张牢，造设党议，取信陛下。遂收前司隶校尉李膺等逮考，连及数百余人。旷年拘录，事无数验。臣窃见膺等，诫陛下稷禹伊吕之佐。而虚为奸臣贼子之所诬枉。愿陛下留神澄省，无遗须臾之恩。令膺等有持忠入地之恨矣。 \\n 帝览奏及霍諝之书，怒意稍释。使中常侍王甫下狱考辨。 \\n 甫即就狱，见范滂等皆被枷、肘手、锁脚，暴于阶下。王甫以次辨诘曰：“君等更相拔举，迭为辱耻如何？”滂曰：“仲尼有言‘见善如不及，见不善如探汤。’滂欲使善善同其清，恶恶同其污。谓王政之所愿闻，不悟更以为党。古之修善，自求多福。今之修善，身陷大戮。身死之日，愿埋滂于首阳山侧。 \\n 上不负皇天，下不负夷齐。”甫闻，甚矜愍之，顿为改容，乃并解桔桎。后士诗讚滂曰：耿耿忠心铁石坚，棱棱义气雪霜严。 \\n 英雄辅国能如是，今古何人不仰瞻。 \\n 是日，王甫入朝复奏，俱为解释。膺等悉入谢恩。宦官惧，乃托辞请帝以天时宜赦。帝准其奏。六月，大赦天下，改元党二百余人，放归田里。书名三府，禁锢终身。次早，范滂往见霍諝，揖而不谢。或让之曰：“滂何无礼？霍諝为汝上书，乃得赦罪。今何不谢赦杀之恩乎？”滂曰：“昔叔向不见祁奚，吾何谢焉！”滂遂归汝南。南阳士大夫迎之者，车数千辆。乡人殷陶、黄穆，侍卫于傍，应对宾客。滂谓陶等曰：“今子相随，是重吾祸也。”遂辞遁还乡里。 \\n 却说李文德，以膺等俱释柱罪，贤士大夫罢归乡里，而朝廷无佐。乃思友人廷笃，善与相交。顾曰：“叔坚有王佐之才，奈何屈千里之足乎？”欲荐引之。笃闻，乃修书急上文德，书曰：夫道之将废，命也。流闻乃欲相与求还东观。来命虽骂，所未敢当。吾尝昧爽栉梳，坐于客堂。朝则诵羲文之《易》，虞夏之《书》。历公旦之《典礼》，览仲尼之《春秋》。夕则逍遥内阶，咏诗南轩。百家众氏，投间而作。洋洋乎其盈耳也；焕烂兮其溢目也；纷纷欣欣兮其乐独也。当此之时，不知天之为盖，地之为舆。不知世之有人，己之有躯也。 \\n 渐离击筑，旁若无人。高风读书，不知暴雨。方之于吾，未足况也。且吾自束发以来，为人臣不陷于不忠，为人子不陷于不孝。上交不陷，下交不渎。从此而效，下见先君远祖，可不惭赧，如此而以不善止者，恐如教羿射者也。慎勿迷其本，弃其生也。 \\n 文德览书，见其志在避名，惧于辱也。叹曰“非智者能如是乎！”言罢，自吟一律，以述往情。诗曰： \\n 几多闲士拜金銮，尽中奸雄百舌端。 \\n 系狱含愁冤气重，殒身抱恨雨声寒。 \\n 山河渐折刘风境，天地难移我志肝。 \\n 再入麒麟班振肃，史书青节万年看。 \\n 吟罢，升堂理政，陈肃纪纲。 \\n 由是，朝廷莫不仰望。初诏下，举鉤党，合郡国所灾相连及者，多至百数。惟平原相史弼，独无所上。帝怒，乃令中郎责曰：“诏书疾恶党人，旨意恳切之甚。青州六郡，其五有党。 \\n 平原何治，而得独无？”弼曰：“先王疆理天下，画界分境，水土异齐，风俗不同。五郡自有，平原自无，胡可相比？若承奉上司，诬陷良善，淫刑滥罚，以逞非理，则平原之人，户可为党，相有死而已，所不能也。”中郎见其所言，默然无答。 \\n 返京奏于帝，方释其过。 \\n 十二年丁丑，帝崩，窦太后临朝。与城门校尉窦武定策禁中，迎河间孝王曾孙宏立之，时年十二岁，是为孝灵皇帝，名宏，字曰大。肃宗玄孙，解渎亭侯苌之子也。桓帝无子，窦太后立之。在位二十二年而崩，寿三十四，葬于文陵山。 \\n 按：谥法乱而不损曰“灵”，改年号曰“建宁元年”。至六年，又改“光和元年”。至三年，又改“中平元年”。太子协即皇帝位，是为孝献皇帝，名协，字曰台。董卓废皇太后而立之，在位三十一年。曹丕篡位，废帝为山阳公，寿五十四而崩，葬于禅陵山。 \\n 按：谥法聪明睿智曰“献”，改年号曰“初平元年”。 \\n 按：东汉及此，是为一十二帝。即位之初，《三国传》于是编起。二帝之事，俱备其传。今但略集其名，余悉不载。东汉十二帝之名，总具于后：世祖光武皇帝，名秀，字文叔。在位三十三年而崩，寿六十二岁，葬于原陵山。 \\n 显宗孝明皇帝，名庄，字曰严。在位十八年而崩，寿四十八岁，葬于节陵山。 \\n 肃宗孝章皇帝，名炰，字曰著。在位十三年而崩，寿三十一岁。葬于敬陵山。 \\n 孝和皇帝，名肇，字曰始。在位十七年而崩，寿二十七岁，葬于慎陵山。 \\n 孝殇皇帝，名阴，字曰盛。生近百日，即位一年而崩，寿二岁，葬于康陵山。 \\n 孝安皇帝，名祐，字曰福。在位一十九年而崩，三十四岁，葬于永陵山。 \\n 孝顺皇帝，名保，字曰守。在位一十九年而崩，寿三十一岁，葬于顺陵山。 \\n 孝冲皇帝，名炳，字曰明。在位一年而崩，寿七岁，葬于怀陵山。孝质皇帝，名缵，字曰继。在位一年，为梁冀所弑而崩，寿九岁，葬于静陵山。 \\n 孝桓皇帝，名志，字曰惠。在位二十一年而崩，寿三十六岁，葬于宣陵山。 \\n 孝灵皇帝，名宏，字曰大。在位三十二年而崩，寿三十四岁，葬于文陵山。 \\n 孝献皇帝，名协，字曰台。在位三十一年，曹丕篡位废，寿五十四岁而崩，葬于禅陵山。 \\n  \\n   \\n  "}
