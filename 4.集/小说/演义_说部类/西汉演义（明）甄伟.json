{"章节": "说明", "正文": "  \\n 说明 \\n 　 \\n 《西汉演义》，明代钟山居士甄伟演义。本书最早的版本是明万历年间金陵周氏大业堂刊本。而最有名的版本为明末《剑啸阁批评东西汉通俗演义》，该本除收甄伟《西汉演义》外，还收有谢诏《东汉演义》，《西汉》故事虽有演义成份，但基本内容与历史记载相合，且每一回字数较多，故事完整。《东汉》故事则多取自民间传说，谢诏编时又加许多想象，故与史实相差甚远，而每一回字数仅数百，故事叙述过于简略。后珊城清远道人，深感《西汉》、《东汉》虚实之差，遂本史鉴之法重编了《东汉演义》。清远道人之重编本，较符合历史，但不足之处是缺乏演义的想象力和文学性，文字大量截取自正史。自清远道人重编后，嘉庆同文堂本、同治善成堂本《东西汉演义》，均是将甄伟《西汉演义》与清远道人重编《东汉演义》合刊在一起。 \\n  \\n   \\n  "}
{"章节": "第一回 胜秦师异人被虏", "正文": "  \\n 第一回　胜秦师异人被虏 \\n 　 \\n  \\n 且说七国中，赵国原与秦同姓，祖飞廉，有子季胜，后生造父。当周穆王，有八骏马：一曰绝地，二曰翻羽，三曰奔霄，四曰超景，五曰逾辉，六曰超光，七曰腾雾，八曰挂翼。穆王常乘八骏之车，命造父为御，游行天下，车辙马迹，无处不到。飞至昆仑，会西王母，宴于瑶池，饮之以玉液金浆，食之以龙胞凤脯，穆王乐而忘归。有徐偃王在周作乱，金母谓穆王曰：“汝可速回！恐邦国为人所得。”于是造父御王之车，驰驱回国，借兵于楚，伐徐定周，因此有功，赐赵王于邯郸，遂为赵氏。 \\n 造父以后生夙，夙生衰，衰生宣子盾。盾生朔，为权臣屠岸贾所灭，止存遗腹子武，乃赵氏孤儿。后长成，领兵报仇，将屠岸贾诛灭，依旧建都于邯郸，传位一十一世，称王者五。 \\n 其时正当赵惠王五年季春，秦昭王命大将王龁、王翦、皇孙异人，领兵十万伐赵。三军启行，渐近赵地，安下营寨。先令人巡哨，回报曰：“离此五十里，地名漳河，有守臣李继叔守城，四门关闭，城上各立旗帜，城下俱有预备。”王翦曰：“赵既有备，且未可轻动。倘我兵初到，一时妄动，恐中其计。再令人去探的实，然后攻打不迟。” \\n 且说漳河守臣李继叔，已知秦兵近城，未敢出敌，令三军紧守各门，急差人飞报赵土曰：“秦遣王龁、王翦、皇孙异人领兵十万，侵犯赵境，已在漳河扎营。”赵王急升殿，会众官商议曰：“秦强赵弱，彼众我寡，兼以王翦善于用兵，今侵犯我境，势不可敌。不知卿等有何退兵之策？”上大夫蔺相如曰：“秦兵远来，人倦马疲，深入重地，不谙向导，此兵法所忌。可差人密领奇兵三万，从蒲吾僻地，兼程前进，堰旗息鼓，两路埋伏，然后遣大将神兵拒敌。如我兵一到，必定空壁来迎，却令兵暗入秦壁，虏其辎重，挠分其势，使彼首尾不能救应。此所谓出其不意，攻其无备，秦兵必走矣。”赵王从其议。随差公孙乾、医和二将，领奇兵二万，由蒲吾小路先行埋伏；随后遣廉颇统兵五万，同谋士王匡，裨将尹纶，来到漳河，传令与李继叔，领兵出城接应。大军近城安下营寨。 \\n 次日廉颇出马，与王翦对敌。颇曰：“汝秦王独霸一国，与赵无仇，累次侵扰，乃自取败亡耳！”翦曰：“赵国偏邦，正当归命大国，汝鼠辈不自揣量，乃敢抗天兵乎？”廉颇大怒，举枪直取王翦，王剪挥刀来迎。二马相交，战不三十合，廉颇诈败，翦勒兵不迫。王龁在高处望见廉颇败走，随即挥动人马，鼓噪长驱追赶。王翦急止之曰：“颇非真败也，恐有埋伏。”王龁不听，催哨三军追赶。行不十里之地，早有后攒人来报：“赵国军从两路夹攻，劫破寨营，抢掳辎重，已将皇孙捉去。”王龁、王翦听罢大惊，急调回人马，救援大寨，廉颇已知秦兵中计，乘王龁人马回动，把号旗一展，五万精兵，卷地而来，如波翻山倒，势如破竹，秦兵大败。王龁、王翦急回，正遇公孙乾、医和主力军，两路攻来，不能抵当，颇兵在后追袭甚急。王龁、王翦死战得脱，退五十里下寨，随令副将刘平、毛修，领兵山后夹路埋伏，以防追袭；却领其余败残军马，拔寨起程，垦夜奔回本国，待罪朝外。 \\n 昭王已知兵败，又闻皇孙被虏，十分忧忿。即召王龁、王翦责之曰：“汝二人既失军马，皇孙又被虏去，有何面目来见耶？”喝令武士：“将王龁王翦斩讫来报！”安国君出班奏曰：“王翦乃秦之名将，屡建大功。今若斩首，失此股肱，于国不利，且于皇孙又无益也。”秦王见安国君解劝，怒气少息，遂将王龁废为庶人，王翦降为散骑，仍令待罪领军，以图后效。昭王因与群臣计议，且暂罢兵，要救皇孙回国。群臣曰：”皇孙被虏，恐难遽回。不若修书一道，差一能言之士，陈说两国罢兵之利，欲将皇孙为质。待灭诸国之后，唇亡齿寒，赵国孤立，不久称臣于秦，皇孙自有回国之日矣。请大王徐徐图之。”昭王大喜，随遣辩士牛西领书赴赵讲和不题。 \\n 且说廉颇大获全胜，独恐王翦有计，不敢追袭，收军回营。即令医和同李继叔添兵紧守漳河，以防秦兵。次日，领兵押解异人回国，来见赵王。赵王大喜，重赏廉颇，犒劳三军毕。唤异人叱曰：“汝祖大肆无道，累次举兵犯境，今被擒，有何理说？”命武士推出斩之。蔺相如急止之曰：“不可！目今秦国富强，若斩却此子，遂成大隙，日后加兵，赵国恐无宁岁。莫若拘质于此，则秦不敢加兵于我，而赵国无事矣。”赵王曰：“然。” \\n 数日后，忽有人来报，秦遣使臣牛西下书。赵王曰：“召进来。”牛西捧书上献，书曰： \\n 秦王稷再拜，奉书赵王殿下：窃谓赵与秦原一姓，各分疆宇，始相支别。未剖宏猷，各争寸土。持两同气，有伤仁爱。昨异人监军，不知禁忌，被擒为俘，命悬旦夕；兹愿罢兵，以全素好，早赐释归。生死骨肉，惟王亮览。不宣。 \\n 赵王读毕，宣西近前曰：“汝秦王既知与赵一姓，缘何屡次侵扰？异人受擒，未忍诛戮。今既奉书讲和，姑罢战争，各守疆土，候完好日，再放回异人未迟。”使臣曰：“秦赵虽原一姓，国势自有强弱，较分之间，争夺日起。不独秦国力然，大王至此，亦自不能忍其不侵凌也。即今讲和罢兵，二国甚利。大王诚能抚恤异人，恩以结之，他日归国，感恩图报，秦赵两相结好，诚千载骨肉也；大王如囚禁异人，不得生还，大王虽有连城之壁，亦难解不世之仇矣。大王其思之。”赵王听罢，便问西曰：“汝在秦何官？”西曰：“臣在秦亦备员未僚，不过任给使之责耳。”王曰：“如子可谓不辱君命矣！”款待甚厚，修书回秦。 \\n 赵王遂命公孙乾曰：“汝监异人于私第，虽不可纵失，亦不可拘禁太严，恐伤性命。凡饮食之费，官领供给。汝宜谨慎！”公孙承命，领异人归宅。一路并马，行过街市。人丛中立着一人，看了异人容仪，不觉夫声大叹曰：“奇货可居也！”不知此人是准？且看下回分解。 \\n  \\n   \\n  "}
{"章节": "第二回 不韦风鉴识异人", "正文": "  \\n 第二回　不韦风鉴识异人 \\n 　 \\n  \\n 却说见异人者何人？乃是阳翟大贾，姓吕，名不韦，贾于邯郸。其人天资颖悟，识见精明。幼年曾从鬼谷子，授以相法，善能相人。见了异人，便连声赞道：“奇货可居也！”当时异人同公孙乾归宅。 \\n 却说不韦见了异人，回到私家，见父问曰：“耕田之利几倍？”父曰：“十倍。”“珠王之赢几倍？”父曰：“百倍。”“立主定国之赢几倍？”父曰：“则无数矣。”不韦曰：“商贾劳心，耕田劳力，其利有算。今秦皇孙异人相貌丰雅，此人后必大贵。见今拘质于此，不得还国，愿以千金赂赵侍臣，讨救还国，以图富贵。此无穷之利也。”父曰：“此事为之不易。如成，则可以为王侯；如下成，破家之道也！汝宜斟酌为之。”不韦曰：“儿之相法，百发百中。料异人后来必贵，儿命亦当发达。此举甚利，父不必忧矣。” \\n 于是不韦遍访公孙乾亲识。城东有一人姓季，名默，与乾姻好，素通关节。不韦备礼往见，以贩贾于此，无所倚托，欲以玉帛之礼，求见公孙一面，以为光宠，再无他图也。默遂允诺。次日见乾，备道不韦行藏，旧与默交厚，欲转托一见，以光蓬荜；不敢骤见，借某以为先容，不知肯容纳否？公孙乾依允。当日默引不韦投见。不韦备黄金十锭，白壁一双进献，乾喜纳，遂留饮竟日，相与接谈。不韦语言便利，应答如流，乾以为相见之晚也。自此，不韦与乾往未情洽，不韦每有好食，或时物，便以送乾。乾以此坦然不疑，遂为契友。 \\n 一日值端阳节，公孙乾后园设酒，邀请不韦、季默叙饮，遂请异人出，与不韦相见。不韦佯问：“此何人也？”乾曰：“此秦皇孙异人也，等闲不与他人接见，公乃契交，请出同坐。”不韦再三谦让曰：“皇孙乃秦贵人也，岂敢连席？”乾曰：“俱是一样，不必过谦。”不韦遂与异人连席，乾与默对坐。饮至半酣，情甚欢洽。彼此俱无嫌疑。其日甚乐。至晚，不韦辞归。 \\n 次日不韦具彩币求见异人，兼以谢酒为由，来到公孙乾宅内。正值公孙乾进朝未出，不韦就与异人相见，献以彩币。异人曰：“我秦国弃人也，子何相待之深耶？”不韦因见无人，遂密告曰：“吾此来欲大子之门，而不惜千金，以见公孙乾，其意盖深有在也。”异人笑曰：“君不大君之门，而乃大吾门也？”不韦曰：“子不知也，吾门待子门而大。虽欲大子之门，实欲大吾门也。”异人知其心迹，遂引坐深语。不韦曰：“秦王老矣，安国君已为太子，王业大定，国势日强。安国君虽爱幸华阳夫人而无子，若能立嫡嗣者，独华阳夫人耳。况子兄弟二十余人，子为中子，又拘质在赵，日远日疏，情间益久，苦秦王薨，必立安国君为王，诸子旦暮在前者，定争力太子矣。富贵他人得之，吾子徒老死赵国，何能归秦？”异人被不韦说到伤心之处，遂涕泣语曰：“子之说，真金玉之论，肺腑之言也！为今之计奈何？”不韦曰：“子贫困如此，无以奉献于亲及结好宾客。不韦虽贫，请破家为千金，与子西游，事安国君及华阳夫人，陈说颠末，道子忠爱。料安国君、华阳夫人必喜其说，立子为嫡。得归秦国，将来必为太子。此计如何？”异人乃顿首谢曰：“吾父母邦国，久未归省，终日郁郁，生不如死。子能捐金为我图之，他日还国，再见天日，但有得地之时，富贵与子共之。子可速行，早赐佳音。我在此，屈指悬望也。” \\n 不韦乃以五百金与异人，以为日用交结宾客之需。复以千金卖奇物玩好，并金珠宝贝及随身行李，准备起行。 \\n 数日完备，遂赴公孙乾宅内告辞曰：“不韦一向在此贸易，货物将尽，欲出兴贩一两月方归，暂辞门下。”乾遂置酒相别，恋恋下舍，嘱不韦曰：“子远涉风霜，自宜保重。即去早归，不可久恋花柳，致我怀念也。”不韦曰：“谨领尊命。”随辞出门，准备行李起程。未知说秦如伺？且看下回分解。 \\n  \\n   \\n  "}
{"章节": "第三回 安国君剖符立嗣", "正文": "  \\n 第三回　安国君剖符立嗣 \\n 　 \\n  \\n 不韦带领心腹从者一二人，离赵前赴咸阳。此地沃野千里，天府之国，有八水三川，五关四塞，风景富丽，人物俊雅。当时六国，以秦中为天下第一。见今昭王在位，兵强国富，十分繁盛。 \\n 不韦到咸阳进城，寻一僻净店房安歇。随同从人上街市，密访华阳夫人亲属。有人说夫人无亲，止有姐姐皇姨，就在太子府对门住居，临街有闲房百余间，专住往来客商，以此人称为皇姨店。不韦就假以寻房为由，私托阍人传达皇姨丈，具黄金十两，色币一端，以为进见之礼。皇姨丈相见甚喜，便问不韦：“何处乡邑。”不韦曰：“某阳翟人也，姓吕名不韦，贾于赵地。与皇孙异人对居，时相往来，心迹相托。皇孙常仰望皇姨与华阳夫人乃同胞至亲，敬专不韦前来投见，敢求转达，拔救还国。外有黄金五十两，奉皇姨为茶果之资。万乞转达周济。” \\n 姨丈听罢，急令侍婢请皇姨出来相见。不韦见皇姨，行礼毕，将情诉说一遍，就将黄金献上。皇姨大喜曰：“礼物虽出于皇孙，其实有劳于足下。且问皇孙在赵，起居何如？足下想知其详。”不韦曰：“某与皇孙公馆对居，终日相会，交情甚厚，凡事尽心吐露。且皇孙贤明仁孝，仪容非常，结诸侯宾客，天下仰其风采。常曰：‘我以国君夫人为天，日夜思想，不得归省。愿子将我书礼，投献于国君夫人上寿，就如见我国君夫人之面一般’。仰望皇姨转达，今皇孙在赵，度日如年，某不远千里而来，望皇姨救援。倘皇孙得地之日，决不忘大德矣。”皇姨曰：“汝且在我店中安歇，明日引汝见夫人，再从长计议。”不韦乘便，又告皇姨曰：“吾闻以色事人者，色衰而爱弛。今华阳夫人事太子，虽爱而无子。不以此时早自结于诸子中贤孝者，举以为嫡，恐太子他日立为王，定将嫡子立为太子，自相标榜。夫人之门，必生蓬蒿，那时人老花残，虽欲进言，而太子终不听也。况今皇孙异人贤明仁孝，仰慕夫人日切，夫人能当宠爱优沃之时，正言听计从之日，肯荐举一言，立异人为嫡，使异人无国而为有国，夫人无子而为有子，世享秦禄，而皇姨亦得常保富贵。此所谓一言以为万世之利也。”皇姨曰：“足下之言甚善，我就将此言转达夫人，救拔异人还国。” \\n 次日，皇姨早起，引不韦入宫见华阳夫人。皇姨先入内见夫人，各叙礼毕。皇姨曰：“今有皇孙异人，一向在赵为质，昼夜思想夫人。今差心腹吕不韦具书礼来，与国君夫人上寿，今见在宫门外伺候，未敢速进。”夫人曰：“既是皇孙差来的人，有书礼，着他进来。”不韦闻命，即整衣鞠躬进宫。礼毕，将书物呈上。夫人开看礼物，乃是明珠四颗，玉钗二只，甚喜。来书且不开封，待国君出猎回时开看。夫人曰：“汝且回店，候国君归来，令人请你相见。”不韦辞回不题。 \\n 却说皇姨与夫人闲坐间，将不韦前言，从头细说一遍。夫人闻言，悲切感动，不觉泪下，谓皇姨曰：“不韦之言，极是有理，使我日夜戚忧也。但诸皇孙俱有生母，且喜异人无母，今又如此贤明仁孝，正当册立为嫡，待国君回时，当从长计议，想无违阻。” \\n 正话间，宫人报曰：“国君回宫。”夫人急整衣迎接。同皇姨进礼毕，就将异人哀情，并书礼献上。国君看礼物毕，拆其书曰： \\n 不肖男异人沐浴顿首百拜，君父安国君，母华阳夫人千秋殿下：男以监军伐赵，师败被虏，敌国为仇，自分必死。幸赖使臣牛西驰书仗义，雄辩剖分，不辱君命，赵国畏服，拘男为质，用阻大兵。赵遂以为得计，而男岂能存活耶？日夜思归，彷徨万状。仰念父母，徒形梦寐耳！跬步不忘，一饭三叹。即今心托吕鸿，珠玉上献。悠悠此心，如临膝下。诸凡委曲，吕能悉陈。万乞俯念孤孽，早赐救援，如得生还，昊天罔极。冒干慈威，无任激切惓惓之至。 \\n 国君与夫人看罢书，涕泪如雨。夫人就乘国君想念情切，因而进言曰：“异人于诸于中甚贤，凡往来使客，多称誉之。况妾幸充后宫，极蒙眷爱，不幸宠深而无子，孑然一身，形影相吊，虽极目前之欢，恐难永终其好。今闻异人之贤，欲立以为嫡，翕合皇图，实在此举。不识国君许之乎？”夫人于是俯伏在地，颦眉蹙眼，硬咽不起。国君以手扶之曰：“夫人且省烦恼，容吾图之。但恐异人拘质在赵，必不易返，须当奏知父王，共与谋士计议，方有长策。”夫人曰：“今有捎书人吕不韦在皇姨店中，闻他足智多谋，必有救异人之策。若召来一问，便有奇计。”国君曰：“果此人有策，何不请来面议？”随即令人去请。 \\n 不一时，不韦跟从人进宫来见安国君。行礼毕，就将破家救异人的一节，从头告说一遍。安国君闻言，大喜曰：“诚如是言，想异人还国必矣。足下之功当铭之金石。他日奏过父王，富贵不轻也。”于是不韦又叮咛以立嫡为请。国君遂命匠刻玉符一道定盟，以异人为嫡，即与夫人收执。又与金五百两与不韦，作皇孙归国之费，仍请以下韦为传写手字合同为照。不韦曰：“殿下既能托臣以心膂。臣敢不肝脑涂地，以期皇孙回国。如有的信，更望殿下命一大将，率领精兵，沿途接应，以防追袭。”国君曰：“不知足下期在何日还国？庶好准备。”不韦曰：“此事恐难遥度，须缓缓图之。多则一年，少则半载，如有的信，先差人预告殿下，不劳多嘱也。” \\n 不韦就拜辞回店，整办行李，辞了皇姨，同从人归赵。欲知后事，且看下回分解。 \\n  \\n   \\n  "}
{"章节": "第四回 智异人窃通朱氏", "正文": "  \\n 第四回　智异人窃通朱氏 \\n 　 \\n  \\n 却说不韦离秦返赵，一路正值暮秋天气。怎见得？ \\n 南陌游人依旧，东篱黄菊飘金。马前西风正急，梧桐叶底鸣禽。正是旗亭唤酒对谁斟？野花虽艳色，无意绕溪寻。 \\n 不数日，行抵邯郸。入了城，先到家，见父吕翁，备将前见秦安国君并立嫡一节，告知父亲，吕翁大喜。 \\n 不韦归寝，见爱妾朱姬，神思倦怠，态度困懒，便问曰：“我离家才两月余，汝在家或有私情耶？”姬曰：“妾自家君从小抚养成人，幽居闺阁，无事卡敢转出中堂，何有私情耶？妾在月前蒙惠，已有娠矣，连日殊觉倦怠，非有他也。”不韦闻言甚喜，低头自思曰：“吾家当大昌矣。”遂与姬就寝，因以言挑之曰：“汝欲为富家妇耶？欲为王家妇也？”姬曰：“君何为出此言耶？”不韦曰：“见今秦王孙异人在赵为质，我看他仪容有龙凤之姿，天日之表，后必大贵，我为他破千金，至秦国说他母亲华阳夫人及他父亲安国君，已刻玉符定盟，立为嫡子矣。异日救还秦国，久后定立为王。我欲明日置酒请来相会，令汝筵前拜见。汝侍酒后，倘异人有留恋之情，汝亦半推半就，与彼私通，我却佯怒，汝即同波哀告，就许为佳偶。倘他日生子，汝当为太皇后，我亦共富贵，世为秦族矣。汝从小举动不凡，亦当大贵，但成事之后，决不可忘今日也。”姬曰：“妾与君数年恩爱，情如胶漆，岂忍速舍耶？”不韦曰：“我欲与汝共图富贵，非汝背其德也。古人云：‘成大事者，不矜细行。’虽汝暂屈一时，实为万世之计，胡乐而不为也？”姬曰：“出君之口，本君之心，妾虽依命，实君之愿也。”不韦大喜，遂计议已定。 \\n 次日，不韦准备金樽玉斝二副，犀带一条，来见公孙乾。令门人报知。乾急出，遂与不韦相见，叙久阔之怀，情甚欢洽。不韦曰：“某一向在外生理，偶得金樽玉斝二副，犀带一条，奉公少引芹敬。”乾曰：“君远历风霜，经营劳心，得此奇物，归即见惠，辞之下恭，欲受增愧，深感深感。”不韦曰：“微物表敬，何足挂齿。”乾遂收纳。分付整酒席，留不韦叙饮，仍着异人相见，就令陪席。韦偶见乾进内更衣。乘便将投托皇姨，及见国君与华阳夫人，刻玉符，立为嫡子一节，低言告知。皇孙听罢，大喜曰：“如公之恩，当铭刻肺腑，不敢忘也。”话未毕，乾至。又饮数杯，不韦曰：“不胜酒力矣！乞告辞归。某久欲奉屈车驾，增光蓬荜，但俗事羁绊，未得举行。要在明日奉请，就烦皇孙同往，未识台意以为何如？”乾曰：“贤契远来，正欲一拜，明日当同皇孙趋往。”不韦即回家，分付家僮打扫前后洁净，置酒席不题。 \\n 次日，公孙乾与皇孙并马同来不韦家赴席，不韦出迎，各叙礼毕。水陆具陈，笙簧齐奏，正是：宾主交欢情更畅，风光晓弄乐偏多。 \\n 比饮酒将阑，不韦复邀请至小园后翠云轩中消饮。其余从人，留阻在外，命家僮管待。不韦却令女婢，唤爱妾朱姬出来侑酒。公孙乾与皇孙见朱姬恍如月殿嫦娥，瑶池仙子，懒临席上，羞对樽前，真西子不能过也。酒酣近晚，高掌银灯，公孙乾大醉，家僮扶去小轩就寝，不韦亦佯醉假寐。异人独与朱姬对饮，左顾右盼，情各眷恋，况异人客居日久，遂与朱姬就席欢洽。不韦忽醒，佯怒曰：“吾爱妾如花，虽千金不易也，汝受我厚恩，反调戏耶？”朱姬跪而言曰：“大人破家为皇孙以图富贵，今若为贱妾，而反致大人之怒，既背大人，又失皇孙，两难之地，不苦死耳！”就拔壁上剑欲自刎。不韦急抱住低言曰：“汝且注，容吾一言。汝今既为皇孙所染，况又皇孙深爱而不舍，两情相入，似难再阻，不若将汝与皇孙为室，他日得地之时，不可忘也。”异人、朱姬含羞向前，顿首谢曰：“若得大人垂念至此，虽粉骨身碎，不敢忘盛德也。” \\n 少顷公孙乾酒醒起来，不韦遂将前事隐下，只说：“皇孙久留客邸，情况无聊，愿将爱妾朱姬与皇孙为配，庶可以遣岁月矣。不知公意以为如何？”乾曰：“子诚可谓大丈夫矣！仗义疏财，世所罕有。”乾即请为媒，就将异人所束碧玉带，留为定礼，容择日过门。是日酒阑，已三鼓矣，二人拜辞回宅。不韦谓朱姬曰：“大事定矣！早晚完亲。汝不可负今日之盟也。” \\n 却说异人自别朱姬后，春心荡漾，客馆无聊，再三向乾哀告，早与不韦讲亲，惟恐日久有变。乾即差人催促不韦，择是年九月念五日，送朱姬赴公孙乾宅，与异人成亲。光阴瞬息，不觉已十个月，是时乃秦昭王五十五年，岁次甲辰六月旦日，朱氏怀娠大期，诞生一子，生得隆准巨目，方额长眉，背上有麟，出世有齿，容貌奇异。皇孙甚喜，取名为政，随差人报知不韦。不韦暗喜曰：“大事成矣！”即同从人至乾处，与皇孙各道恭喜罢，乾与不韦握手至后厅，分宾主坐定，留饮至晚方散，自此常常往来会饮不题。 \\n 却又值夏尽秋初天气，不韦与父商议曰：“异人久未还国，大事如何得成？今日父亲可差老妪往公孙乾处，请朱姬与政来家，暂住几日，儿自有计。”吕翁从其言，即差老妪往公孙乾家，去请朱氏并子政到家看望。异人告过公孙乾，就令朱氏与子政，同车到不韦家。不韦即令父吕翁收拾家财细软之物，同几个心腹从人，带领家小并朱氏干政，星夜先往咸阳，报知秦王去讫。但不知不韦在此如何脱身？且看下回分解。 \\n  \\n   \\n  "}
{"章节": "第五回 不韦窃异人还国", "正文": "  \\n 第五回　不韦窃异人还国 \\n 　 \\n  \\n 却说吕翁一夜打点家财仆从，同朱氏子母一簇车马，乘五更未晓，从邯郸北门逃走，星夜奔秦不题。 \\n 且说不韦次日打听公孙乾连日教场操演军马不闲。一日，正值乾公事稍暇，不韦正往乾家相望。乾曰：“正欲令人奉请，不意下降，甚慰鄙怀。”遂邀不韦至后园少坐。异人出，一同相见。闲话间，乾曰：“日长无以消遣，欲与贤契对一局棋何如？”韦曰：“棋有胜负，不可空着。如输三局者，罚一席。正是‘三百枯棋消永日，十千美酒赏芳晨。’不亦乐乎？”乾遂令左右设棋枰，与不韦对着，不韦连输三局。不韦曰：“某输一席。”异人偶坐观棋，不韦曰：“陛下亦知棋乎？”异人曰：“秦人多善弃者，某自幼颇知其意。盖着棋之法，贵多算胜，小算不胜，况无算乎？更要布置安详，取舍得宜，心随手应，意在机先，此着棋之法，古人心诀之少也。”不韦听罢，大喜曰：“殿下深通棋意，难以对着。”乾曰：“贤契亦与皇孙各睹一局，便见高下。”不韦依言，异人饶他四子，一连输三局。不韦曰：“我正欲请二公子城外小园赏荷花，不意连输二席，明早屈车驾枉顾，为竟日之乐。”乾依允。 \\n 不韦辞归，即分付心腹家童，准备前后走路。又令一心腹人，先将跟随人安置一处。酒饭则教预先寻极好浓艳酒二十瓶，差人去丽春馆，叫一起女乐，为王臣侑觞之具。先于后门小耳房藏下四匹能快走的好马。都准备停当。次日，公孙乾、异人出城十里外，到花园下马，与不韦接见。远远的望见一派清音，满园佳景。前人有诗，单道园林景致，诗曰： \\n 盛时作宦暂闲游，更喜郊园景物幽； \\n 山色连云迷晓径，松声绕涧杂清流。 \\n 层台渐近朱栏迴，高国悬空翠蔼浮， \\n 喷鼻花香初破蕊，风微帘幕下重楼。 \\n 乾甚喜，尽情痛饮，又兼女乐侑觞，雅歌投壶，近晚大醉，卧于对月楼下，不知天晓。跟随从人，亦被家僮灌得大醉，各去清凉树下歇息。异人已知其意，佯为醉容。不韦将女乐打发进城，分付一行从人饱饭毕，遂同异人到后门外上马，星夜望咸阳小路逃走，一夜已行二百里外。 \\n 却说这里公孙乾直睡到二更时分方醒，只见烛灭香消，酒阑人散，遍寻不韦、异人，不见踪迹，十分惊惶。即欲起人马追赶，城门已闭，虽有从人，俱沉醉未醒，且又天色甚黑，乾捶胸自悔，坐卧不得安息。等到天明，进城归家，更换朝服，及到朝门外，赵王已升殿毕。乾引从人到不韦家捉拿家小，但见重门锁闭，径无一人。有传说不韦家小在四五日前已远行矣。乾无计奈何，只得到上大夫蔺相如家求计。门人报入，相如出与乾相见，乾将不韦设智盗异人逃走一节，从头细说一遍。相如曰：“秦之所以不敢加兵于赵者，以其有异人为质耳。今被盗去，构怨兴兵，在此时矣。为之奈何？”乾又俯伏涕泣求计。相如曰：“事不宜迟，当作速奏知主上，快调人马追赶，尽夜兼程前进。况异人行尚不远，状可追袭。使少怠缓，大事去矣！”即同公孙乾进朝，传与使臣，转启赵王。赵王急出殿，便宣二人议事。乾见赵王，忙以头叩地不起，喉咽不能出言。赵王曰：“汝有何事乃如此狼狈耶？”乾曰：“昔蒙王命，监押异人，一向小心防管，不敢少纵。不意阳翟大贾吕不韦，与异人私通，买通守门者，将异人窃逃回秦，今行一日矣。奏请大王，即调兵追赶。未敢擅便，自来请死。”赵王大惊曰：“汝走脱异人，秦必兴兵结怨矣，汝为大将，有负委任，致我事败，本当诛戮，且与我作速领兵追赶。如异人捉回，免汝重罪；不然罪难逃矣！”相如奏曰：“乾虽追赶，恐人马众多，不能兼程前进。不若遣人星夜先到漳河，传与李继叔牢把盘诘，先行捉住，庶为便益。王曰：“正合吾意。”当日遣人报与李继叔，用心防守。随差公孙乾领兵五千追赶。 \\n 却说不韦自离邯郸，尽夜趱行，况人强马壮，归心似箭，早到漳河隘口，将从人衣服，与异人更换，杂在家僮内，径过漳河。况李继叔素与不韦往来，常不人事馈送，更不盘问，径过关口。未半日，有赵王差人随到，传说走了异人■节，李继叔跌足叹曰：“不韦今早方离此地，未及半日，可疾追赶！”随同医和■精锐兵三百，金弓短箭，星夜往前追赶。 \\n 且说不韦异人离了漳河将近两日，来到黄河东岸，忽看后面尘头起处，早有追兵到来，异人曰：“前有黄河之阻，后有追兵甚追，吾必受擒矣！”不韦曰：“殿下休忧。我看东岸边．有一支军马来到，必是国君救兵。”言未已，只见一将拍马向前，欠身言曰：“吾乃秦将章邯，奉国君命来接应殿下，介胃在身，不能行礼。”遂乃放过异人一行人从，拦住来兵。 \\n 李继叔、医和齐出，径奔章邯，邯举枪来迎，交战不十余合，章邯手起处，刺医和于马下。李继叔见折了医和，无心恋战，拨回马便走。邯正欲追杀，忽见尘头起处，早有兵到，乃是赵将公孙乾也。乾曰：“汝等快将异人放出，仍回赴赵请罪，以全大信，庶不负两国之好。若听不韦盗去，大兵到此，岂能干休？”章邯笑曰：“昔日牛西致书，不过权为讲和，以存皇孙，买非真和也。汝赵人何痴之甚耶！”乾大怒，抡刀直取章邯，邯举枪交还。战不三回合，公孙乾人马远来，未经歇息，力终不加，更兼章邯的枪法甚熟，人马精锐，不能抵当，只得拍马落荒而走。章邯驱兵大杀一阵，回保皇孙，拔寨起行。 \\n 不数日，来到咸阳。不韦曰：“华阳夫人乃楚人也，皇孙当着楚服，以见夫人。”异人依其言，换楚服入官，拜见国君并夫人，各各伤感。夫人复谓安国君曰：“妾乃楚人也，皇孙着楚眼而来见，真吾子也！更其名子楚。”国君曰：“善！”于是子楚复跪而进言曰：“儿被虏为质，幸赖不韦以千金积好左右，又将爱妾与儿为妻，破家竭力，救拔还国，此再生之恩古今绝少。伏望重加官爵，以酬其功。”国君唤不韦进内而谢曰：“吾儿在赵，足下不避斧钺，救拔归秦，希世之功，诚为再造。尊公并家眷到时，已赐田千亩，安置新宅居住矣。明日奏过父王，封官报德。”不韦曰：“微功蒙赐，已荷重恩，岂敢更期望外耶？”就拜辞归宅。子楚同朱氏子政，就在华阳夫人宫中居住不题。 \\n 次日，安国君早朝奏曰：“臣子异人，伐赵被虏，久拘于彼，以为质子，我王一向未忍加兵，盖投鼠忌器耳。今阳翟大贾吕不韦，破家废千金，不辞万苦，买赂赵侍臣，今得救拔还国，于秦有光，此不世之功也。奏知我王当加封官。”昭王大喜！即宣不韦朝见，封为太子少傅，兼东宫承局之职。不韦叩头谢恩。自此在秦发迹。又暗嘱皇姨再恳夫人早立子楚为嫡，恐怕有变。皇姨于是入内，见夫人曰：“子楚归秦，皆夫人拔救之力，同玉符合事，盟约已定，须当早立为嫡，以为万世之基。”夫人曰：“此事正欲与国君计议，连日国事不暇，未敢启口。”当乘国君在宫无事，夫人乃进言曰：“国君昔曾许子楚与妾为子，今虽居住宫中，尚未明言于外，恐诸子后日争立，初议有更。”国君曰：“此说正合吾意。”即择日以子楚力华阳夫人之子，宠渥日隆，子楚之业大定矣。此是不韦：化家为国机如海，立种生苗意更深。毕竟将来如何，且看下回分解。 \\n  \\n   \\n  "}
{"章节": "第六回 吕政立暗绝秦嗣", "正文": "  \\n 第六回　吕政立暗绝秦嗣 \\n 　 \\n  \\n 秦昭王五十六年，季春三月，昭王薨。群臣议立太子安国君为王，以华阳夫人为皇后，子楚为太子，朱氏为夫人。命玉翦、章邯统兵伐赵。李继叔失守，城陷，遂得漳河。秦加兵于周王，周兵亦败绩。自此秦日益强大，伐魏，取韩，听到无敌。秦王立一年，薨。群臣立太子子楚为王，封华阳后为华阳太后，生母夏后为夏太后，朱氏为王后，子政为太子，以吕不韦为丞相，封为文信侯，食河南洛阳十万户，佩剑上殿，召命不名，威权日重，群臣莫敢仰视。秦王楚即位三年，薨。太子政立为王，以朱氏为王太后，尊不韦为相国，号称仲父。秦王年少，国政皆不韦统理，出入宫禁，略无忌惮，时时与太后私通。宫门之中，畏不韦之威，莫敢声言。不韦奢侈日极，养家童万人，招致四方食客，常数千人，金玉如山，甲第连云，珍玩奇宝，不可胜数。凡戚属故旧，皆列贵极，金紫满前，任其封赏。又延览天下名士，凡有闻见，著为集论，有八《览》、六《论》、十二《纪》，二十余万言，以为备天地万物，古今之事，号曰《吕氏春秋》。行于咸阳市门外，悬千金于其上，招延诸侯、游士、宾客，有能增损一字者，予千金。悬告十余日，无人敢增损之，不韦以为不刊之典，遂将此书颁行天下不题。 \\n 且说秦王虽年少，承父祖之余烈，当国家之强盛，东周不祀，六国益衰不韦专内，王翦治外，灭楚伐赵，破燕取魏，天下纵横，藩篱固结。人知秦之强不知秦已灭矣。 \\n 却说不韦见秦王盖世，太后荒淫不止，恐祸及己，乃私求大阴人缪毐以为舍人。太后闻，欲私得之，不韦乃进缪毐，诈以为宦者，拔其须眉，奉侍太后遂与私通，心极爱之，封为长信侯。又恐事败，诈卜避时，迁居岐雍大郑宫，凡宫中大小事，皆毐裁决。秦王九年五月五日，太后与毐饮酒，大醉，命御衣夫人季氏进酒，偶酒倾于地，毐怒而叱之曰：“老婢乃敢无礼耶！”季氏曰：“我居宫禁十余年来，侍秦先王，多有辛苦，尔何骂我耶？”毐大怒，令人笞背逐出。季氏怀恨，即奔告太史赵高，说毐实非宦者，而与后私通，见生二子，藏匿在宫，待王上春秋后，二子争图天下。高闻知大惊！不敢隐讳，见秦王，将季氏之言，一一奏知。秦王大怒！就捉缪毐下狱追究，具得情实。至九月，夷毐三族，杀太后所生二子，迁太后于雍地，拘相国吕不韦于幽室。诸大臣宾客极力上言，而死者二十七人，俱断其四肢，积之关下。 \\n 有齐人茅焦，不避斧鉞，愿欲议谏。王大怒，按剑而坐，口沫流出，设油镬于殿傍，令人召焦进见，欲烹之，焦徐徐而行，旁若无人。行至王前，再拜谒起，称曰：“臣焦向闻天有二十八宿，今死者二十七人，臣来之，固欲满其数矣，臣非畏死者也。凡生者不讳死，存者不讳亡；讳死者不可以得生，讳亡者不可以得存。死生存亡，圣王所欲急闻也。陛下如欲闻其说，臣当极力上言之；如不欲闻其说，臣即投诸鼎镬，愿死王前，不畏也。”王曰：“汝有何说？吾即听之。”焦曰：陛下有狂悖之行，不自知耶？车裂假父，囊扑二弟，迁母于雍，残戮谏士，桀纣之行，不至于是矣！今天下闻之，尽瓦解而去，无一人向秦者，王独立无与，臣窃为陛下危之。臣言已尽，决知必死。”即解衣径赴油镬，王急下殿，手自接之曰：“先生请就衣，愿今受事。”即爵以上卿。 \\n 数日后，王命驾虚左方，往迎太后归于咸阳，复为母子如初。释不韦于幽室，以文信候使就国河南。一岁余，诸侯宾客使者相望于道，请文信侯宴会无虚■。王恐其为乱，召群臣谕之曰：“不韦虽有救先王之功，今隆以重爵，可谓厚■。况又无汗马血伤之勋，反位居文武百僚之上，恐不足以劝天下也。意欲■之蜀地，使老死远方，亦不忍加诛之意耳。”群臣莫敢再谏。王乃出手书与不韦曰： \\n 君何功于秦？秦封君河南，食禄十万户？君何亲于秦？号仲父？其与家属，徙处蜀地，以全不忍加诛之意。勿违朕命，速令起行！ \\n 韦见其手书，乃哭泣曰：“吾今年老，何能远行？”自度难免诛戮，遂饮鸩而死。王闻知，乃厚葬于河南洛阳北邙道西也。 \\n 秦王自灭不韦之后，侈心益盛。一日，召群臣议曰：“我今并吞六国，一统疆宇，古今全盛，天下一人，当更国号，以新天下耳目。今自谓德兼三皇，功过五帝，故立尊号曰皇帝；又自以我为始，可称一世，相继于后为二世，绵延不已，传至万世，故尊始皇帝。”又分天下为三十六郡，销天下之兵，书一统之法，迁徙天下豪杰于咸阳，铸金人十二，以示国富。起章台于上林，通复道于上阪，大兴工作，创立宫室，尽将所得诸侯美女、珍玩、钟鼓充人。 \\n 二十七年，始皇召群臣议曰：“古于圣王巡狩天下，以观民风，朕欲效之出巡，与汝百官计议，汝以为何如？”群臣奏曰：“古先有道之君，巡行天下，以观民间疾苦，谓坐明堂而听政也。若深居九重，天下利病，何从知之？陛下此行，正合古意。”始皇随命驾，先巡陇西北山。偶过鸡头山，登高遥望，见东南有云气非烟非雾，隐隐中有五色祥光。命近臣宋无忌问之曰：“此何兆也？”无忌奏曰：“云气之出，各有不同：有祥云，有浮云，有瑞云，有霁云，有庆云，皆谓之云。臣观此云，非云也，乃大贵之气，龙成五色，其应不小也。”始皇曰：“为之奈何？”无忌曰：“此云非陛下不能镇也，当游巡东南以宝物镇之，可以消此应兆也。”始皇曰：“卿言正合吾意。”遂传命旋车驾，复转回东巡，登邹峄山立石颂功德，封东岳太山，遂以所佩太阿宝剑，瘗于山下。遂渡淮浮江，至南郡而还。驾回咸阳群臣迎接入宫。始皇自回咸阳之后，一向无事，时常追思东南云气，不知有何应兆，心下不乐。有近臣奏请：“连日天气融和，御园中百花争放，陛下何不命驾一游，以悦圣心？”始皇即命驾，带领近侍妃嫔，前至御花园看景。未知如何？且看下回分解。 \\n  \\n   \\n  "}
{"章节": "第七回 始皇命徐福求仙", "正文": "  \\n 第七回　始皇命徐福求仙 \\n 　 \\n  \\n 却说始皇驾幸东御花园，入的园来，赏玩佳景，正是： \\n 花过宫袍云锦重，柳披春仗露梢枝。 \\n 风微殿阁飘芬郁，万紫千红蔼翠薇。 \\n 侍臣导引，看毕园景，登显庆殿暂憩，不觉困倦，伏几而卧。忍闻一声响亮，骇动天地！见红日坠于面前，从东一小儿，身着青衣，面如钢铁，目有重瞳，向前欲抱太阳，未曾抱起，从南又一红衣小儿，大叫：“青衣小儿，未可抱去！我奉上帝敕命，特来抱太阳。”两个不服，各努力争打。青衣小儿，连摔红衣小儿七十二交，红衣小儿不服，跳将起来，用力打讫一拳，青衣小儿仆地便倒，气绝而死。红衣小儿将太阳抱起向南去。始皇叫小儿：“且住！我问你是谁家小儿？通个名姓！”小儿曰：“我是尧舜之裔，生于丰沛，先入咸阳，蜀封兴义。沙丘汝归，长安我立，帝简命在，四百之祀。”言罢，向南而去，只见云雾迷天，红光满地，小儿不知所往。帝飒然觉来，细思此梦，凶多吉少，我嬴秦天下，恐怕终为他人所得。遂命驾回宫，终日常常不乐，因与近臣计议，要求长生不死之药，万世为君。 \\n 有燕人宋无忌奏曰：“东海中有三神山，山中十洲三岛，蓬莱方丈，八节如春，四时清明，不知寒暑，不识甲子。中有长生不死之药，服之可以寿算无穷也。”始皇曰：“卿曾见此仙境否？”无忌曰：“臣有一方士徐福，曾到东海，见蓬莱方丈，遇神仙乘鸾驾鹤，亦与凡人不同，见在臣家暂居。”帝闻说，就召徐福入见，求长生不死之药。徐福曰：“求药不难，入海得真药为难；若必欲得此药，须入海，方可得也。”帝曰：“如求得此真药，与卿共食，羽化登仙，不亦美乎？”福曰：“必欲臣去，须用大船十只。诸色匠作，俱要预备。要童男童女，各用五百名，■金珠宝贝，饮食器用之类，俱不可缺。打点整齐，臣便起行。”帝即传令，打造■只，各色完备，着徐福过海采药。 \\n 徐福撑驾船只入海访仙，一去杳无音信。帝见徐福去久不回，心急，又着儒卢生入海寻访。卢生行至海边，见惊涛万倾，银汉波翻，烟雾茫茫，不知听往，嗟叹良久而回。自思劳民动众，费了许多钱粮，恐难空回，始皇必加谴责，却数从人，去秦岳山中，遍访真迹。行至东华绝顶，见一人蓬头垢面，卧于石上起。卢生寻思此高处，人不可居，此人居之，定是异人，虚心向前施礼。其人起曰：“公是何人？来此何干？”生曰：“某奉始皇命，来此访仙，求长生不死之药。”其人笑曰：“天数已定，大限难逃，世上安有长生不死之药？始皇可谓误！”卢生见其人言语不凡，再三哀告恳切，务要指示迷途。其人用手推石成洞，久取书一册，上有书名，乃《天箓秘诀》，遂付卢生，嘱之曰：“此书当与始皇详看，上有死生存亡之数。”卢生再要细问来历，其人复卧于石上，合眼不语。 \\n 卢生得书，回见始皇言说：“东海茫茫，不知边岸；寻访徐福，杳无踪迹。臣至东华绝顶，见异人授书一册，不敢隐讳，即将原本进上。”帝将书展开观看，上有书名《天箓秘决》，其中有历代转运之图，上书蝌蚪文字，言语多隐讳不可晓。帝命李斯详译字义，中有一言说：“亡秦者，胡也。”帝大惊曰：“此《天箓》之言，必谓亡秦之天下者，必北胡也。”遂令蒙恬起人夫八十万，沿边高筑长城，以防北胡。 \\n 始皇既命蒙恬北筑长城，又传令东填大海，西建阿房，南修五岭，创立宫殿。兴工动众，连络不绝，改变制度，大肆更张。又恐人非议其过，乃听李斯之计，尽烧历代诗书，并百家之书，如有偶语者弃市，坑侯生、卢生等四百六十余人，诸生不得居中国。长子扶苏谏曰：“诸生皆诵法孔子，今陛下以重法绳之，臣恐天下不安也！”始皇大怒，使北监蒙恬军于郡。 \\n 始皇惓惓，只思东南旺气，恐人作乱，又命驾东方出巡，那山东地方，连年不收，百姓嗷嗷，不得安生。始皇车驾一出，日费数十万金，百姓皆逃窜，天下大失所望不题。 \\n 却说韩国城西三十里，浅山脚下，有一酒店，有几个乡老在内饮酒。将至半酣，各人谈无论地，说古道今，正是：“畅饮村醪行欲倒，务中闲乐四时春。”内有一老，姓赵名三公，言说五百年前，天下太平，人人快乐。众老便问：“如何是太平？”公曰：“熙熙风景，皓皓年光，黎民鼓平，遍处笙簧。三日一风，风不鸣条，不摧折林木；五日一雨，雨不破块，不打伤禾稼。盗贼不生，夜户不扃；行人扃路，道不拾遗。边庭无征战之劳，朝野无奸邪之患，野外无蝗虫旱涝之灾，百姓无疲倦艰辛之苦，五谷丰登，天下安乐。此便叫做太平时节。”众老又问：“此时如何？”公曰：“此时法度严谨，不敢说。”众老便道：“我等僻处乡村，又无外客你便说何妨？”赵三公只是摇头不说。酒店傍边闪出一个人来，那人高冠博带布袍草履，面如美玉，目若朗星，便道：“你不说，听我说。”众人拱听，那人便说“此时秦始皇无道，男不耕种，女罢机织，父子分散，夫妇离别，南修五岭，北长城，东填大海，西建阿房，焚书坑儒，大肆狂悖，民不聊生，天下失望。”那人罢，又要高声道几句言语，只见那赵三公便起身就走，众老拖住道：“你如何便走？”三公曰：“你众人不怕死耶！今始皇法度，偶语者弃市，我等被人捉去，都是死数。”众老听罢，一齐都走了。那人呵呵大笑曰：“愚人不识我机，但此不世之恨，何处发付也？”未知其人是谁？且看下回分解。 \\n  \\n   \\n  "}
{"章节": "第八回 张良使力士击车", "正文": "  \\n 第八回　张良使力士击车 \\n 　 \\n  \\n 却说此人乃韩国人，姓张名良，字子房，五世相韩。因始皇灭了韩国，一向怀恨在心，只要与本主报仇，用千金结交天下壮士，欲杀始皇。因来到村中，遇见这几个乡老，不觉说出这几句言语来，众人都走了。从店后有一壮士出来，张良见那人，身高一丈，相貌堂堂，向良长揖便曰：“贤公适言始皇无道，想要为天下除此暴秦，如有用我之处，自当与公出力。”良曰：“此处不可说话，便请壮士到某家求教。”壮士同良到家，分宾主坐定。良便问壮士姓名，其人曰：“某姓黎，住居海边，人称某为沧海公。颇有膂力，使一百斤铁枪，单管天下不平事。适见公器宇不凡，语言出众，必是奇特之士，故敢剖露肝胆。愿闻姓名，有何指教？”良曰：“某韩国人，姓张名良，五世相韩。今韩被始皇所灭，愿破千金求士，未得其人。今遇壮士，大遂吾愿，况今始皇无道，天下切齿，公若奋力，诛灭此无道，与六国报仇，天下仰德，青史标名，万世不朽也。”壮士曰：“谨遵公教，决不食言。”良遂留壮士在家，打听始皇东巡，何处经过。 \\n 后数日，良出探问，得知始皇从阳武县过来。良却令壮士在高阜处悬望，见始皇车驾，将行之三里远，正行到博浪沙地方。壮士只见黄罗伞盖之下，想是始皇，即大步奔走向前，用力举鎚，将车驾打得粉碎，原来始皇恐人暗算，常有副车在前，壮士不知，误中副车，早有护驾御林军将壮士捉住，始皇追问：“谁人主使？”壮士切齿瞑目，大骂曰：“吾为天下诛汝无道，岂有人使之耶？”子房见事不成，暗暗叫苦，即于人丛中走脱，始皇又令赵高勘问，壮士不肯招出何人主使，乃撞柱而死。始皇却令天下大索主使之人，十日不获。子房遂逃难于下邳友人项伯家隐藏。项伯乃楚将项燕之后也，与良交甚厚，遂留居住不疑。 \\n 良因偶出城外圮桥边闲立，忽见一老人，身着黄衣过桥下，偶将履溺于泥中，不能出，遂呼良曰：“孺子可将吾履取出！”良见老人仙风道骨，与寻常人不同，急向泥中取履，跪而进之，极其恭谨，老人行不数步，又将履溺于泥中，又令张良去取，良略无异色，又取跪进之。如此者三次。老人曰：“此子可教。”遂指桥边大树曰：“汝于后五日，早往此处等我，我与汝一物，不可违也！”至五日，子房早起到树边，见老人坐于树下，老人曰：“孺子与长者约，何来太迟耶？汝且退，后五日当早来！”子房至后五日，五更时复来，又见老人先坐于树下相等，怒言曰：“孺子何懒惰如此？且退，后五日当早来！”子房至第五日，先夜不寝，即来树下等候，不时老人忽然就到，子房一见，俯伏拜迎。月明之下，见那老人时，比前更精彩，道袍竹杖，皮冠草履，飘然而来，真神仙也。子房跪而言曰：“愿领教。”老人曰：“汝年富力强，勤心就学，他日贵显，当为帝王之师。幸今相遇，千载难逢，授汝秘书三卷，奇谋神算，虽孙、吴不能及也，功成身退，虽连、蠡不能过。汝留为韩报仇，扶立真主，名垂万世，与日月争光，不可负也！”子房向老人前跪而恳告曰：“愿求大名。”老人曰：“你记着，后十三年，大谷城东葬一国君空地内得黄石一片，即我也。”言讫飘然而去。子房藏书，回到伯家，开卷看时，名曰《素书》。暗读默记，自觉心胸开豁，识见精明，与前迥然不同也， \\n 不说张良在项伯家隐藏。却说始皇东巡来到徐州，风景不同，民俗自别，桑麻绣野，禾黍铺田。百姓来献嘉禾，一茎三穗。始皇大喜，赏了百姓，复往东南到沛县，又见旺气，想此地必有异人，分付细加访问，倘或有人，即当杀之，以绝后患。李斯曰：“云气出没偶然耳，何劳陛下忧心！如若差人访察，恐骚动百姓，反生他患。”始皇曰：“卿言是也。”遂命驾起行，来到会稽城中。见十字街人丛中，走出一少年壮士来，要刺杀始皇。不知性命如何？且看下回分解。 \\n  \\n   \\n  "}
{"章节": "第九回 赵高矫诏立胡亥", "正文": "  \\n 第九回　赵高矫诏立胡亥 \\n 　 \\n  \\n 却说那少年要刺始皇，有一老者急止之曰：“不可！大丈夫当立万世之功，岂可效刺客之流耶？”少年遂止。其人为谁？老者姓项名梁，少者姓项名籍，字羽，楚将项燕之后，下相人也。籍初学书，书不成；学剑，剑不会。梁大怒曰：“尔欲何为耶？”籍曰：“书，记姓名；剑，不过敌一而已。”梁曰；“汝今欲何学？”籍曰： \\n “吾但欲学万人敌也。”梁甚奇之。今日遇见始皇，意欲刺杀，项梁急止之。因此游行于吴楚之间，潜有图天下之志。 \\n 却说始皇三十六年，有陨石见于郡，上刻六字：“始皇死而地分。”使御史逐一缉访不出，遂命尽诛石傍居人，并燔其石。御史复命讫，李斯乘便谏曰：“陛下游巡日久，变诈百出，祥瑞微验，恐难准信。不若回銮归国，修整边备，安抚邦国，高拱无为，自能无事。何必劳车驾远出生事端，致陛下终日不宁也？”始皇从李斯之言，回转车驾。回到兖州，夜作一梦，与东海龙神交战，但见龙神威力骏发，势不能敌，急欲逃走，茫茫苍海，竟无路可出。正在危急之中，忽见一龙，自天而降，遂吞而食之，醒来神思恍惚，四肢困倦，自觉此身若有所夫。行至沙丘，病愈沉重，密嘱李斯曰：“朕昔年东填大海，触犯龙神，自梦来有病，恐不能起。若我崩之后，当往上郡宣太子扶苏立为君，庶不失秦天下。”即日与李斯玉宝、遗诏、玉玺等宝，李斯哭泣拜领。又曰：“卿事我多年，凡一应大小事务，皆托于卿，卿宜尽心王事，勿违朕命！且太子扶苏，仁爱诚敬，足可承继。借我一时见错，误贬远方。卿等务要用心，不可失也！朕之遗言，不可轻泄于人。”言毕遂崩。在位三十七年，寿五十岁。是时知始皇崩者，止公子胡亥、赵高、李斯、宦者五六人，秘不发丧，棺载于温凉车中，随所至进饮食，奏事亦如平时，事后以鲍鱼混其味，无有知之者。 \\n 却说始皇虽有遗诏立扶苏为君，尚未发使。赵高急来说李斯曰：“大丈夫不可一日无权，无权则爵宠去而身危。我欲君侯改诏立公子胡亥，未知君意以为何如？”斯曰：“此亡国之言，非人臣所当出也！”高曰：“君侯自谓长子之信任蒙恬，与君侯孰优？”斯曰：“不如也。”高曰：“扶苏明而能断，刚而有为，平日与君不相得，若立为君，决以蒙恬为丞相，夺君侯之印而与之，君侯决罢归乡里，废为庶人，徐徐侵害，死无葬地矣。君侯何不自悟耶？”斯沉吟良久曰：“子之言亦自有理，但不忍负遗嘱也。”高曰：“与其遵遗嘱而身危，孰若负遗嘱而权久？二者之间，随君侯取之。”斯起谢曰：“谨如子教。”遂即来说胡亥曰：“今日之权，其存亡在公子与丞相及高耳。如若奉诏立长子为君，必权归于人，招之不来，挥之不去，退处僻地，不过一常人耳。乍当宠沃，一旦失位，心独安耶？我与丞相意欲改诏立公子为君，共享富贵，不知公子之意以为何如？”亥曰：“废兄而立弟，乱伦也；违父命而独擅，不孝也；取人之有而害之，不仁也。三者逆埋乱常，天下不服，恐不可为也。”高曰：“信小节而失大事，守微义而泥远图，君子谓其不达也。时不可以错过，权不可以假人，公子急当自思，勿致后悔。”亥曰：“任汝为之。”高大喜，遂与李斯改诏，赐扶苏死，立胡亥为太子。乃遣阎乐赍诏。 \\n 阎乐亦不知始皇驾崩，遂于车前承命启行。不一日到上郡，入城传命接诏，扶苏、蒙恬急出迎诏开读，诏曰： \\n 三十七年七月十三日，始皇帝诏曰：三代以孝治天下而敦大本，父以此立伦，子以此尽职，违此则悖理逆常，非道也。长子扶苏，不能仰承体命，辟地立功，乃敢上书诽谤，大肆狂逆，父子之情，似若可矜，而祖宗之法，则不可赦。已诏立胡亥为太子，废尔为庶人，赐药酒短刀自决。其将军蒙恬，稽乓在外，不能匡正规谏，本欲加诛，以筑城之工未完，姑留督理。故兹诏示，尽宜知悉。 \\n 扶苏读罢诏，涕泣曰：“君教臣死，不敢不死，父教子亡，不敢不亡。今君父赐死，愿饮酒以全其躯。”方欲饮，蒙恬急止之曰：“皇上使臣统领兵三十万众，驻节边陲，托殿下久住监督，此天下之重任也。既授以重任，而又赐死，中间有诈。不若面见奏过，若果不虚，死未晚也。”扶苏曰：“君父命既出，理不可违，使命前来，岂有不实，如若奏请，愈增不孝。”遂饮酒而死。蒙恬覆太子尸，痛哭不止。三军莫不垂泪。 \\n 阎乐见扶苏死，回咸阳复命。李斯、赵高启知胡亥，胡亥伤悼不已，遂传秦始皇车驾启行。未知如何？且看下回分解。 \\n  \\n   \\n  "}
{"章节": "第十回 芒砀山刘季斩蛇", "正文": "  \\n 第十回　芒砀山刘季斩蛇 \\n 　 \\n  \\n 却说李斯、赵高、胡亥扶始皇灵车，从井陉九原，直道至咸阳，始发丧。胡亥袭帝位，是为二世皇帝。九月，葬始皇于骊山下，以宫女无子者，皆令其殉葬墓中，自此大权俱李斯、赵高执掌。又为严刑酷法，残虐百姓，大臣公子有罪者，辄行诛戮，四海怨望，干戈遍起。二世又思蒙恬在外，兄弟子侄在内，恐复作乱，欲召而尽杀之。子婴谏曰；“蒙氏，秦之大臣谋士也，一旦弃绝，而用此无节行之人，是使群巨不自相信，而斗士之意离也。”二世不听子婴之谏，定要尽杀蒙氏九族。蒙恬闻知，叹曰：“吾积功信于秦三世矣，今将兵三十余万，其势足以背叛，而宁守义不妄为者，不敢辱先人之教，不敢忘先王之恩也！”遂饮鸩而死。二世闻蒙恬死，将蒙氏兄弟子侄，尽迁徙于蜀郡，平日李斯、赵高所忌惮者，惟扶苏、蒙恬耳，今皆诛灭，此外一无所畏惮，遂劝二世专行杀伐，凡一应大事，俱按不奏闻。以此盗贼蜂起，山东、山西、河南、河北、吴楚之间，无一处无兵马。陈胜、吴广起兵于蕲，武臣起兵于赵，刘邦起兵于沛，项梁起兵于吴。四海纵横，天下变乱。二世惟荒淫酒色，恣行快乐，终日有奏事者，伺候不得投见，以此各处奏章，略无所闻。 \\n 却说刘邦字季，沛县人也。母媪尝休息于大泽堤塘之上，梦与神交会。忽时雷电晦冥，邦父太公往视之，则见蛟龙见于其上，母遂有娠，后生邦。邦为人隆准龙颜，美须鬓，左股上有七十二黑子。爱人喜施，豁达大度，不事生产。及年壮考试，补吏为泗上亭长，好酒喜色，人多狎侮。独单父人吕文见邦状貌，甚奇之，常曰：“刘季虽贪酒好色，人多轻之，但时未遇耳。若一发迹，其贵不可言。”因归家谋诸吕媪，愿将女吕颜与邦为妻。吕媪怒曰：“往日曾许沛令，今何复许此下贱耶？”文曰：“此非汝儿女子所知也！”遂邀邦入座上，留饮酒。说话间，吕公起身举酒，劝邦曰：“君状貌有大贵，君当自爱，吾有息女，愿嫁君为箕帚之妇，君勿违。”邦曰：“吾有三事未立：第一，幼而失学；二，力弱无勇；三，贫不能自赡。有此三事，岂敢屈公之女耶？”吕公曰：“吾意已决，愿君勿阻。”邦遂出座，向公同吕媪拜谢。 \\n 酒深辞出，吕公送邦行百步远，忽见一人望邦长揖曰：“连日访季，欲想与一见也。”吕公相其人，身材凛凛，相貌堂堂，声若巨雷，暗想此人一盛世诸侯也，随于路傍酒馆，复邀邦与其人入饮，便问壮士姓名，其人答曰：“某姓樊名哙，沛人也，以屠狗为事。因访刘季，幸遇贤丈，又辱赐酒，敢问姓氏。”公曰：“某姓吕名文，单父人也，客居沛，闻君名久矣，幸得相见。欲有一言，请问君有内助否？”哙曰：“某少贫贱，无父母，尚未有配。”公曰：“吾长女名颜，已配刘季；次女名须，欲事君，君以为何如？”哙谦退不敢当。邦曰：“今日之会，真奇会也！一日之间，公以二女而许吾辈。公能相人，想知他日吾二人足可以保妻子也，君何辞焉？”遂相罗拜，尽醉而散不题。 \\n 次日，沛县遣邦送徒夫赴骊山，中途多逃失者。晓至丰西泽中，邦曰：“公等拘解赴役，劳无期限，逃之者既得生，见在者恐独苦，不若纵汝各任所住，庶免死役所也。”众皆拜伏曰：“秦法甚严，我辈虽得生，恐负累君罪不轻也。”邦曰：“公等皆去，吾亦从此逝矣！”中间有十余壮士，愿相从，不忍舍去。是日，邦被酒大醉，夜从小路潜走，令一人导引，行至前途，还报曰：“前有一大蛇，长十余丈，当径不可进，不如从别路前往，免被伤害也。”邦曰：“壮士行路，何所畏惧？”遂撩衣仗剑，大步急趋向前，觑得切近，用力挥蛇，分为两段，开行数里。众壮士大惊曰：“刘季平日最怯，今奋力勇敢如此，非偶然也。”遂同隐于芒砀山泽间，沛中子弟多归附者。后有人到断蛇处，有一老妪每夜伏蛇哀哭，声甚悲切，人问妪曰：“蛇死除害，尔可哭耶？”妪曰：“吾子乃白帝子也，化为蛇当道，今被赤帝子斩之，是以哀哭无所归也。”人皆不信，疑以为怪，急欲杖击之，老妪忽然不见。人以此告邦，邦闻之，心独喜自负。 \\n 却说刘邦自斩蛇之后，四方归附者数百人，威声稍振。有沛县吏萧何、曹参，见秦益暴虐，赋役烦重，欲议扶沛令，聚众背秦，乃令樊哙召邦，同其商议。邦同哙领数百人赴沛县来，声势赫奕，沛令惊悔，乃召萧曹曰：“尔假以扶我为名，却结引外兵，是招虎为翼，反生内患，侵夺之祸，汝辈起之也。”屡次要斩，众人劝免，是夜，萧、曹纠合心腹数十人，越城投邦举义，因进言曰：“沛令庸才，不足与议大事。公今声势浩大，若乘此得沛城，暂屯人马，渐次招抚逃亡在外之人，倡为义举，四方响应，天下可图也。”邦曰：“贤公若肯俯从大义，必须赚开沛城，袭杀沛令，立贤主以从人望，然后大事可成也。二公计将安出？”萧何曰：“城中父老，正在惊惶之际，若今夜作书，晓谕百姓，陈其利害，束箭射于城中，使其内变，不一二日，城可下也。”邦从其言，即作书，射入城中。书曰： \\n 天下苦秦苛法久矣！民不聊生，豪杰并起。今我倡义聚众，从公议，择沛主，往应诸侯，以共成大事。如若开城早降，免致屠戮，如若罔顺天命，城破之日，玉石俱焚，后悔何及也！ \\n 诸父老议曰：“见今刘季勒兵围城，萧、曹俱已归附，恐城破之日，吾父子难保也。”遂帅子弟入公署，杀沛令，大开城门，迎邦入城。萧、曹同众共议立邦为沛令，邦曰：“不可，方今天下扰乱，诸侯并起，苟立主不善，百姓弗宁，我德薄才疏，恐不能为沛县主也，请择贤者立之！”诸父老曰：“闻刘季有奇才，他日当有大贵。且卜筮刘季最吉，当立季为沛主。如若不从，吾辈即解散矣。”邦不能辞，遂立为沛公，萧、曹、樊哙，帅诸父老，拜伏起居。建立旗帜，皆尚赤色，盖谓赤帝子之谶故也。不旬日，得沛县子弟三千人，与陈胜合兵伐秦不题。 \\n 是时项梁与兄子项籍，一向潜住会稽，有会稽守殷通，知梁有奇谋，召与计议曰：“今二世无道，陈涉起兵，天下纷纷，各相响应，我欲背秦从义，召子共与谋之。”梁佯为应诺，归与籍议曰：“大丈夫当自立，奈何郁郁久屈于人下乎？况且殷通又无大志，终难成王业，不若吾与彼计议，汝可暗藏利剑，同入衙内，拔剑斩之，占此大郡，招兵聚众，以成大事，不亦美乎？”籍曰：“此正合吾志也。”次日便同项梁来杀殷通。不知如何？且看下回分解。 \\n  \\n   \\n  "}
{"章节": "第十一回 会稽城项梁起义", "正文": "  \\n 第十一回　会稽城项梁起义 \\n 　 \\n  \\n 次日，项梁与籍见殷通，共谋背秦起义。籍大怒曰：“尔与吾不同！吾家楚将项燕，曾被秦害，誓不共戴天日之仇。汝食秦禄，为会稽郡守，乃兴此叛逆，不忠甚矣！吾杀汝以为人臣不忠之戒。”遂拔剑揪住殷通，剑过头落，提头大呼曰：“殷通背秦，不足以为郡守，今已杀之。愿将印绶与项公执掌，立为郡主，尔等如有不服者，以此头为令。”门卒吏胥，俱各惊惶，尽皆慑伏。时有二牙将季布、钟离昧上堂责之曰：“入其邦，杀其主，夺而自立，非义也。”籍曰：“在殷通为叛臣，在项公为义主，借秦地而报楚仇，天下之大智也。将军若肯相从，共伐暴秦，以复六国之后，名垂竹帛，不朽之功也，何必区区以通为念耶？”二将下堂拜伏曰：“愿从将军指挥。”项梁遂以二将为都骑。旬日，郡县望风归降，得精兵万人，各置部署，赏罚严明，用舍允当，人莫不悦服。 \\n 一日，季布、钟离昧复进言曰：“协力足以成谋，得将足以立功，今力虽协，而左右尚未得其助，恐孤立不足以建功也。今会稽涂山中有二将，乃桓楚、于英，统八千精兵，啸聚山林，俱有万夫不当之勇。公如得此二将，可以为助。”梁遂遣籍往招二将。籍同季布等前至涂山，先令一能言小校传说楚将项梁，遣裨将项籍来见将军，人无衣甲，随从不过数人，要陈说大义，以共成王业。桓楚、于英闻说，就请籍同季布相见。籍曰：“方今二世无道，英雄并起，天下莫不欲诛此酷暴，以解生民涂炭。二将军负此武勇，正当为天下除害，奈何潜迹山林，埋名丘壑，使天下诸侯闻之者，皆笑将军为怯也？籍今从项公聚精兵数万，共议伐秦，欲为六国报仇，除此残暴。仰将军之名久矣，待来陈说大义，敬请下山，同力以伐秦，如成王业之后，富贵共之。”桓楚曰：“秦虽无道，而势力甚强，非有盖世之雄，不足以为敌也。公今欲举大义，恐力未瞻耳。愿比试其强，果能力敌万人，吾二人即从之；不然，所谓画虎不成，反类犬者也。”籍曰：“随将军比试，吾力足以当之。”桓楚曰：“山下禹王庙前有鼎，不知几千斤，公能推倒扶起，扶起又能推倒，三推三起，公方可谓无敌矣。”籍曰：“愿往观之。”随同二将并季布众多小校，来到禹王庙前。看那鼎时，高七尺，围圆五尺，约有五千余斤。籍看了一遍，命一强健小卒，尽力一推，分毫不动。籍乃拽衣向前，用力一推其鼎遂倒，籍又应手扶起。一连三推三起，若有不知其为重者。二将大喜曰：“公力足可以敌天下矣！”籍笑曰：“如此试力，不足为奇。”复又拽衣近鼎边，用手插入鼎足下。尽力举个平身，绕殿连走三次，面不改容，气不喘息，仍轻轻安于原处，看二将曰：“汝以为何如？”二将向籍前抱住曰：“公真天神也！吾辈愿随鞭蹬。”众多小校拜伏在地，大呼曰：“公真非凡人，虽古之贲育，亦何以敌其勇哉？”二将遂请项籍一行人进寨，置酒延款。俱各收拾行装停当，次日统领人马同籍下山。 \\n 正行之次，忽有一族人惊惶驰走。籍策马近前，便问：“尔居民为何惊走？”众人马头前告曰：“涂山大洋中，有一黑龙忽化为马，每日至南阜村咆哮，揉踏禾黍，民不能禁。闻将军大兵至，愿为民除害。”籍同桓楚等数十人，步行到大泽边，只见那马见人来到，咆哮近前，两足腾起，其势有啮人之状。籍大呼叱咤，捺衣近前，就势将马鬃揪住，直身上马，绕泽边驰骤十余遍，马汗出势弱，遂搭辔徐行一二里，无复跳跃。众居民罗拜于前，愿求大名，籍曰：“某楚将项燕之后，姓项名籍字羽，举义兵伐秦，因招军至此。”中有老人，长揖向前言曰：“某等闻将军之名久矣，幸过荒村，敢望暂将人马屯住，请将军到小庄拜茶，不敢久稽也。”项籍遂同恒楚一行人，入得庄来，施礼毕，老人殷勤进酒，籍问曰：“贤公高姓何名？未曾相识，乃蒙爱如此！”老人曰：“某姓虞，排行第一，人呼某为虞一公。敢问将军青春几何？”籍曰：“某年二十四岁。”虞公曰：“将军有室家否？”籍曰：“尚未择配。”公曰：“某年老无子，止生一女，生有聪慧，幽闲贞静，不轻笑语，虽内戚未尝轻见其面，自幼读书，明大义。其母生时，梦五凤鸣于室，后长成，知其必贵也。村中虽有豪家子弟，皆愚陋不足为配。适才见将军，力能扛鼎，勇敌万人，倡举义兵，志在天下，乃盖世之英雄也。愿以弱息为配。”籍即起再拜称谢。公随呼虞姬出见，兰姿蕙质，真国色也。籍遂解所佩之宝剑为定，又恐人马骚扰，于是传令起行。 \\n 来到会稽城内，领二将参见，项梁看那二将时，雄雄将士，纠纠武夫，所领八千子弟，尽是精锐人马。又将所降马，牵过堂下。那马高六尺，长一丈，真龙驹也，梁遂命名曰乌骓，籍又以虞姬许配一节，一一告说一遍。梁大喜曰：“予自起兵来，招亡纳叛，人心顺附，若如此，天下不难图也。”数日，梁遣人娶虞姬归会稽，与籍成亲，就带堂弟虞子期随军听用。 \\n 不旬日间，梁续招集四方逃亡之士十余万人，与籍并众将商议伐秦，择日启行。会稽父老遮道告口：“君去谁与为守？”梁曰：“当日取会稽之时，不过借以屯军马，图大事耳。今大军驻扎日久，恐骚扰地方，欲令过江伐秦，与汝除残去暴，他日成大事，会稽免租税十年。尔照旧各安心生理，自有贤守来，与汝为主也。”众父老拜伏在地，不忍舍去。梁挥动人马起行，由大路过江抵淮，三军不能进。哨马报曰：“前有一军阻路。”项梁遣籍哨探，只见旗开处，一人出马，威武雄健，风神峻烈。籍曰：“尔何人？拦阻大兵！”其人曰：“某姓英名布，六安人也，尝闻兵出有名，是谓正兵。尔出无名之师，潜过淮西，助纣为恶，是以阻子。”籍曰“某姓项名籍，楚将项燕之后。见秦二世无道，会稽起兵，降八千子弟，聚兵十万，要与楚报仇，除此残暴，以安天下，何为无名耶？”两家言未毕，只见桓楚闻是英布，勒马到阵前，大呼曰：“英将军何不下马，我已归降楚矣！愿如前约。”见是桓楚，遂下马伏地。籍曰：“二公想亦旧识。”桓楚曰：“英将军武勇，天下无敌。昔曾修骊山，亡命过江投某，某留住他，资助盘费，各相约，但得贤主，同心匡辅，以共图富贵。前日闻在此聚义起兵，未得的信，不意今日相会。”布曰：“难将军兴举义兵，愿与为应。”籍大喜，随引布来见梁，梁喜曰：“千军易得，一将难求。今得英将军，如获万里长城也。”遂后合兵一处起行。不知伐秦如何？且听下回分解。 \\n  \\n   \\n  "}
{"章节": "第十二回 范增献策立楚后", "正文": "  \\n 第十二回　范增献策立楚后 \\n 　 \\n  \\n 却说项梁收了英布，威势益盛。一日升帐，与众将计议：“今人马将佐，日渐强大，足可代秦，但中间少一谋士。近闻淮阳居巢，有一老人姓范名增，年七十，足智多谋，虽古孙吴不能过也。欲一能言之士，往说归楚；如此人来，大事可就。”有季布起告曰：“某亦知增久矣，愿往说之。”梁大喜，就具币帛遣季布启行。 \\n 不一日到居巢，先投客店安歇。次日，整衣冠来见范增。先于邻近，访问增主居，邻人曰：“增住居虽在城，不喜市廛，离城三里，有旗鼓山，增常居山中养静，等闲不与人相见。”季布闻说，寻思此人不得见面，如何说话？遂于从人中，拣一便利者，同扮做远客，因说：“来居巢生理，消折资本，归家不得，闻先生之名，愿求一见，请问资身之策。”增平日好为奇谋，闻家童传报，远客求见，又久在巢生理，遂许相见。季布同从人进山庄，见增童颜鹤发，葛巾布袍，腹隐甲兵，胸藏妙算，飘然淮楚之逸民也。布行礼毕，增问：“公何处人氏？作何生理？”布遂将项梁所具币帛，令从人持立，跪而告曰：“某非远客，亦未曾在巢生理也，奉楚将项梁之命，具礼拜请先生，恐不得见，遂假以远客为名，庶无嫌疑也。目今二世残暴，英雄并起，各杀郡守，以应诸侯，盖为百姓除害，以安天下。凡怀一材一艺者，尚欲效用，况先生抱经济之才，负孙、吴之策，年已七十，栖身蓬蒿，与草木为休戚，有吕望之年，无吕望之遇，空老牖下，诚为可惜。今项将军，乃楚项燕之后，仗义行仁，文武兼备，会稽起义而四方响应；过江西证，而群凶慑服。闻先生之名，特来恭请，望及时应召，垂名金石，与吕望齐驱，作天下之奇士也。速赐裁决，无烦再思。”增听布一篇说话，意欲想算天时，运筹可否，只奈何季布将币帛捧跪不起。增曰：“某闻二世酷暴，民不聊生，恨无路兴兵，以除此无道。今子奉项将军之命，远来礼请，机会可为，正合吾意。但子初会，且请暂回，明日相见，即来领命。”季布跪伏在地，恳求不已，乃曰：“幸见先生，如获珠玉，若待明日，又主别议，愿先生勿却！”增只得将币礼拜领，延请季布上坐款饮。季布至晚，遂宿于增家。增却沉思楚运，默算兴隆，遂跌足道：“楚非真命，终无远图；但大丈夫一言既许，万金不易，岂可悔耶？”当夜就寝。次日，收拾行装，带一二从人，同季布一行人来见项梁。季布预先报知，梁整衣出迎，延之上坐，乃曰：“某闻先生之名已久，日夜悬心，恨军务烦剧，未得求见。昨遣季布礼请下山，幸先生不弃，屈赐垂顾，大慰平生之愿，万望先生尽心吐露，以匡不及。”增起拜曰：“将军世为楚辅，倡此义举，天下归心，万民属望，威武所及，谁不钦服。增今区区老叟，料无长才，乃蒙以礼徵辟，敢不竭尽心力，务成王业，以报今日知遇之恩耶？”就令籍与相见。梁终日与增谈论，每至夜分，运筹决策，实中肯綮。梁甚喜，自谓相见之晚也。 \\n 一日，梁因差人探听陈胜消息，差人去旬日，回报陈胜被章邯大破之，行至汝阴，遂为庄贾所杀，各诸侯皆解散，章邯见屯兵南阳。梁大惊曰：“吾欲纠合诸候，助胜伐秦，不意败绩已死，我兵似不可轻动。”遂同范增计议，增曰：“陈胜贪利小人，不足成大事。且今之败，实由不立楚后而自立为王，急欲富贵而无远大之图，所以取败也。且如将军义兵一起，而四方之士莫不闻风而来者，非有他也，盖以将军世世为楚将，必能立楚王后而诛无道也。为今之计，莫若先立楚后，以从人望，天下莫不曰：“项将军非自为也，实欲立楚后，而报六国之仇，为天下之义举也。人心悦服，诸侯响应，秦虽强，一举而可破矣。”梁曰：“此谋甚善。”于是遂以增为军师，乃差人遍访楚后。 \\n 却说楚被秦灭之后，子孙星散，国脉已绝，遍求博访，杳无踪迹。差去的人回说，楚地并无楚后。梁大怒，因痛责去人，于是复差钟离昧务严加寻访。昧与从人商议曰：“楚后又不在城市中，或落乡村僻静去处，埋名隐藏，恐人知觉。昧遂同从人下乡寻访，并无消息，心下十分忧闷。一日，行到南淮浦地方，见一群牧羊小童，赶一小童扑打。那小童容貌与众不同，生得丰准大耳，眉清目秀被群儿赶打甚急，略无愠色。昧向前呼小童曰：“汝为何被众儿赶打？”童曰：“各小童皆是人家亲生之子，独我乃王社长从小雇觅牧羊。因我才说众童虽是亲生之子，皆百姓人家，我虽雇觅之人，却仍王侯之族。众牧童见我说起根基，他众人不信，以此赶打。”昧曰：“汝既是王侯之族，定有个姓名。”小童曰：“我自小在外迷失乡贯。”昧就向前再行追问，小童见昧问得紧，便要走，昧却笑着低语说：“小童！我见你容貌比众不同，后必大贵，你若实说，我便与你做主。”小童曰：“我今年一十三岁，来此已八年矣！尝闻我老母说我是楚怀王嫡派子孙，因兵荒逃走，在外潜住，以此知我是王侯之族。”昧听罢，急下马，招呼众人将小童扶马，径到王社长家草堂上，快请老母出来相见。王社长惊恐，不知何谓，遂拜伏在地曰：“某山僻农夫，不知国法，有何触犯，乞大人赦罪。”昧曰：“汝快将小童母亲请出来相见，有话说。”王社长随即将老母衣服更换了，出到草堂上相见。昧却问小童住居籍贯来历，老母初不肯说，昧再三恳求，老母将贴身旧汗衫取出，递于昧。昧看前襟上有字，不甚分晓，随向日色边细照，有子数行写着：“楚怀王嫡孙米心，楚太子夫人卫氏。”宗派相传，俱有根据，上有国宝铃记。钟离昧看罢，大喜。遂拜伏行礼毕，唤王社长吩咐：“与小殿下更换衣服，同送到淮西，见项将军定有赏赐。”王社长闻说，亦拜伏在地，将衣服与殿下更换了，随同钟离昧一行人赴淮西来，见项梁，将前事一一告说一遍，梁甚喜，就择日领大小将佐立米心为楚王，母夫人卫氏为王太后，封项梁为武信君，项籍为大司马副将军，范增为军师，季布、钟离昧为都骑，英布为偏将军，桓楚、于英为散骑，以下大小将官俱有封赏，仍令王社长回乡，赏金五十两，彩帛一束。 \\n 却说楚兵自此日加强盛，各处诸候，望风而来。有楚将宋义，在江夏聚兵，闻项梁立楚之后，遂领兵五万，会合伐秦，先来与梁相见。梁引朝见怀王，封为卿子冠军，统率人马与项籍征进，义曰：“淮西虽楚地，不足为都。现今陈婴驻兵盱胎，可合同将兵会婴一让，立为根本，西向伐秦，攻则可破，归则可守，此万全之策也。”籍曰：“善。”遂与武信君奏知怀王，整率大军，前后三路启行，赴盱胎来。头枝人马将近淮河，只见尘土起处，早有三军来到，范增与武信君勒马看时，旌旗动处红光见，剑戟挥时紫气生。增大惊曰：“此一支人马，与众不同，中间必有真命之王。”言未毕，一人跃马而出，尧眉舜目，隆准龙颜，真四百年开基创业之主也。增见，把头低了，暗思：“我错投了主也！。”毕竟此人相见，未知如何？且看下回分解。 \\n  \\n   \\n  "}
{"章节": "第十三回 章邯劫寨破项梁", "正文": "  \\n 第十三回　章邯劫寨破项梁 \\n 　 \\n  \\n 却说此一枝人马，为首的姓刘名邦，字季，沛县人也，芒砀山斩蛇，丰西泽起义，聚兵十万，闻项梁兵到，同夏侯婴、樊哙一干众将领兵来迎，纠合一处，协力伐秦。与项梁、范增相见，甚喜。随后兵马俱到，一同过淮河到盱胎，会合陈婴，聚兵一处，怀王建都盱胎，各文武百官朝见讫。 \\n 武信君驻扎大军于泗水河，有淮阴人韩信，仗剑来见项梁。梁见信容貌不悦，欲不用，增曰：“此人外貌清癯，中有蕴藉，既来投见，即当留用，如若弃置，恐塞贤路。”梁依增言，封信为持戟郎官，就留帐下听用。初时韩信钓鱼淮下，终日不得一饭。漂母见信有饥色，以饭与之，信谢曰：“吾后日得地，当重报母。”母怒曰：“大丈夫不能自食，吾哀王孙而进食，岂望报乎？”一日往市卖鱼，江淮有恶少年辱之曰：“汝常佩剑上街，能刺我耶？如不能刺，当出我胯下！”于是信俯首出胯下，一市人皆笑之，以为怯。独许负者，善相人，一见信曰：“吾子有王侯之贵，当为天下元戎，富贵不轻也。”信笑曰：“一日不能一饭，尚望贵乎？”不意闻项梁兵起，遂来投见，梁只与持戟郎官，信闷闷不悦，维于行伍中伺侯不题。 \\n 却说楚兵声势振天，随到归附。传人西秦，赵高恐惧，召章邯计议：“方今天下兵马纵横，吴楚尤甚。项梁立楚后，以收人心，与陈婴、刘邦合兵一处，屯聚盱胎，十分作乱。汝为大将，坐视不行剿杀，以致猖獗，恐兵临秦地，震动京辅，悔将何及？”邯曰：“连日节次传报，正欲具奏出师，不意丞相召邯会议，且兵贵神速，不可迁延，即日启行。”章邯、司马欣、董翳、李由便带领大小将官，统领三十万精兵，出函谷关东向伐魏，以次伐楚。 \\n 魏见秦兵势众，不敢出战，便遣二使求救于齐、楚二国。齐王田儋亲领兵救魏；楚以新得襄阳旧将项明兵三万，就令明先领兵临魏境，遥为之势。邯遣司马欣御齐，遣董翳御楚，却自领大兵在后救应。司马欣与齐王田儋对敌，欣令后军分二路为左右翼，却领轻骑一千与儋交战。儋见欣兵少，尽力戮杀，欣诈败，儋驱兵来赶，忽听金鼓齐鸣，秦兵两路从后突出，箭如飞蝗，儋知中计，急回兵，已中箭落马，被欣就势斩于马下，齐兵大败。董翳兵到南魏，正遇项明，翳兵远来未及歇息，人马疲乏，明兵一出，翳不能敌，退三十里，驻扎未定，明又领兵追杀，翳大败奔走。正在危急之际，章邯后兵已到，遣李由急出救援，项明追翳昼夜未定，李由生力军初到，不三合，斩明于马下，大杀楚兵。秦兵三路人马，通合一处，魏兵闻知救兵已败，孤城难守，魏王咎遂同魏豹弃城，出西门奔楚。章邯兵入城安抚百姓毕，随启行，前至东阿驻扎，差人探听不题。 \\n 却说项明败残人马，回见楚王，奏曰：“秦将章邯，兵势浩大，齐魏兵俱败今屯住东阿，指日东向入寇，乞陛下早遣人剿捕。”王召武信君会议，梁曰：“臣亲领一枝兵，先斩章邯，次起兵伐秦。”王准奏。于是项梁同项籍、范增一干众将领兵二十万，赴东阿来，离城三十里下寨。梁遣项籍出马刺探，籍到阵前，大叫章邯出马。邯领兵出阵，与项籍答话，籍曰：“尔秦二世无道，赵高大肆恶逆，汝辈结党害民，不过鱼游釜中，尚不知死，乃敢东向入寇耶？”邯曰：“某上国天兵，所向无敌，汝乃湖南草莽，妄立楚后，岂足为天人之应哉！”籍大怒，举枪直取章邯，邯举枪相迎。战不三十合，章邯败走，籍遂驱兵来赶。不十里之地，有秦健将李由，李由乃李斯子也，放过章邯，拦住去路，籍大喝一声，暗哑叱咤，李由马倒退二十步之远。籍举枪正欲刺由后心，司马欣、董翳接住，各挺兵器来迎，籍撇了李由，力敌二将，不二十合，二将不能抵敌，拍马望后便走。羽正欲追杀秦军，武信君恐羽深入重地，复差英布、桓楚、于英领兵五千接应，大杀一阵。章邯退五十里远下寨，与秦将商议曰：“楚兵势猛不可力敌，我今渐次退后，当用缓兵之计，使彼将骄兵惰，不相提防，然后一战而楚可破矣。若以力战，项籍勇不可敌，徒自取败耳。”众将曰：“将军所见甚当。”遂按兵不出。 \\n 却说项籍领兵回见项梁，备说章邯败兵，已退五十里下寨，明日密统领三路人马，分头截杀，决获全胜。梁曰：“章邯旧有虚名，年老力乏，料彼无能为也。”梁遂宴会诸将，高歌饮酒，尽欢而散。次日，籍仍领兵分三路出战，籍自引兵敌中路，英布敌西路，刘邦敌东路，鼓噪呐喊大进，向章邯营杀来。邯各队人马，见三路大军势众，住扎不定，拔寨通起。楚兵挥动三军，分头追赶，遂将秦兵折为三处，章邯走走陶，司马欣、董翳走濮阳，李由走雍丘。 \\n 却说项羽人马，正赶至雍丘，追上李由，由与羽交战，不三合，刺由于马下，秦军大败。刘邦追司马欣等至濮阳，一昼夜行三百里，萧何急止之曰：“穷寇莫追！防有伏兵，以逸待劳，反中其计，不如且屯兵于濮阳，以观其变。”邦遂依言屯住人马不题。 \\n 且说英布追章邯兵至定陶，邯进定陶屯住人马，固守不与布战。英布于城下安营，终日搦战，邯兵只是不出，布无计可施。人报武信君大兵到来，英布出迎，项梁大军安营毕。梁曰：“邯兵势穷力竭，逃入孤城，正好极力攻打，如何坐守迁延？恐师老兵疲，救兵或至，将如之何？”布曰：“邯兵虽败，人马尚多，四门坚闭，恐难遽破，意欲相时而动，庶为便益。”梁叱之曰：“为将无谋，俄延时日，伐兵既到，立等破城，何待相时而后动耶？”遂将布喝退。随即分付四边每队军士，各设云梯上城攻打，喊声振举，惊动天地，不期城上火炮火箭齐发，云梯尽着，又兼矢石如雨，站立不住，只得退下城来。梁又安排数百辆冲车，鼓噪呐喊而进，邯急令铁索贯穿铁锤，绕城飞打，冲车皆折。千方百计，城不罢破，梁十分暴躁。有执乾郎韩信密至帐下告禀：“大军人马久住城下，恐敌军窥见我军懒怠，夜黑开城，攻劫营寨，一时无备，反遭毒手，攻城之策小，提防之策大，请将军思之。”梁大怒曰：“吾自起兵会稽，所向无敌，量此孤城，何足为难！章邯闻吾之名，心胆皆碎，何敢出城劫吾营寨耶？尔何等之人，乃敢妄为筹策，以阻军心？”遂将韩信叉出。有宋义闻信言，急说曰：“战胜而将骄卒惰者必败！今士卒懈怠久矣。秦见虽围困在城，连日养精蓄锐，又兼章邯秦之名将，善能甲兵，果如信言，甚干利害，信言亦良策也。”梁益不听。是夜章邯果分付将士饱饭毕，人各衔枚，开放城门，统领三军，暗分二路，来到楚寨，楚兵正睡熟，章邯密传将令,一声炮响，金鼓大振，杀人楚营。夜晚兵来，如天覆地陷，山崩海沸一般。此时项梁已带酒不能起，左右扶出辕门，未曾上马，一将杀入中军来，乃秦偏将孙胜也，梁措手不及，被胜一刀斩于门旗下。项梁被诛，各队人马惊惶乱窜，自相践踏。宋义、英布禁止不住，只得弃营逃走。杀到天明，秦兵大获全胜，径趋外黄，入陈留屯住人马，声势复振。 \\n 刘邦知梁败绩，领兵来定陶救援，已无及矣。遂同义等收回败残军马，急投雍丘来报，说武信君被邯所杀。项羽闻知，大叫一声，气倒在地下，不知性命如何？且看下分解。 \\n  \\n   \\n  "}
{"章节": "第十四回 项羽杀宋义救赵", "正文": "  \\n 第十四回　项羽杀宋义救赵 \\n 　 \\n  \\n 却说项羽闻武信君被章邯所杀，哭倒在地，诸将再三解劝。羽曰：“某自幼无父，蒙叔父抚养成人，教习兵法，视我如子。今一旦功业未竟，中道而殂，此心如碎，安能已于情乎？”言毕又哭。范增曰：“为国捐躯，臣子之大节尽矣。项将军虽命数如此，而楚之大业已就，天下望风归附者五十万众，将军果能承继其志，恢宏疆宇，灭秦定楚，追封武信君为王，血食百世，将军之大孝毕矣！何必效儿女子区区于悲泣之间，何足以收服人心耶？”羽起谢曰：“谨如先生所教。遂起兵急趋定陶，会宋义、刘邦，合兵一处，与武信君挂孝，率诸将抚棺行祭，遂收梁尸，以武信君服色，葬于定陶。于是起军径奔陈留而来，未及楚兵到时，章邯军已渡河击赵矣。赵王歙、陈馀、张耳等出战，俱被章邯杀败，遂夜奔钜鹿，坚壁不出，随差人赴楚求救不题。却说项羽与宋义、范增计议曰：“今章邯渡河，声势复振，武信君新葬，怀王独守盱胎，恐非长策。不若回军，迁都彭城再作区处。”众以既定，传令三军回到盱胎。诸将朝见怀王毕，怀王闻项梁死，十分哀痛。项籍复奏曰：“武信君新亡，我军锐气已挫矣。见今章邯屯兵钜鹿，破赵后必入寇西楚，不如先调兵征剿，我王迁都彭城，以为犄角之势，不可缓也。”言未毕，有人来报赵遣使求救，王召入，即问章邯虚实，使曰：“秦兵三十万，围钜鹿将一月矣！赵军食尽，人马死者过半，指日城破，生灵受害。愿大王怜而救之。”怀王闻知大惊，即以宋义为大将军，项羽为副将军，范增为军师．领二十万人马，往钜鹿救赵。 \\n 兵至安阳，宋义按兵不动，欲遣子宋襄相齐，乃曰：“邯兵困赵日久，今心志懈弛，人无斗志。我兵迟缓数日，坐观其敝，待邯兵懈怠，我却以兵攻之，邯必擒矣。”义遂迁延四十六日不进。羽曰：“秦军围赵甚急，城内死者七八。若能乘彼攻围日久，鼓噪大进攻击其外，赵兵杀出以应于内，内外夹攻，秦军必走，而邯可擒也。”义曰：“不然！搏牛之虫，不可以破虮虱，志在于大，不在于小也。若章邯胜，则秦军疲乏，我却承其敝而攻之，必破矣；若章邯不胜，则我引兵鼓行而西，亦必可破矣，此兵不劳而观胜负也。若夫披坚执锐，我不如公，坐运筹策，公不如我。”遂传令军中曰：“纵使三军之猛如虎，其狠如羊，其贪如狼，苟有违令不从者，必斩。”又阴遣其子宋襄为齐国相，宋义亲送至无盐而回，复饮酒高会。时至天寒，大雨，士卒在雨中冻馁不可当，羽暗行军中，则各营有怨言，羽乃厉色正言曰：“诸将奋勇戮力，急欲攻秦，今却久留不肯引兵渡河，况今年岁饥民贫，士卒不得饱饭，又无积粮，却乃饮酒高会，必待秦兵破而后击之。夫秦兵强大，赵兵怯弱，以弱敌强，何得秦敝？且武信君新丧，楚王坐不安席，今尽将境内之兵总属将军，非专为救赵，实欲假此破秦，以雪前日之恨。国家安危，在此一举，今不恤士卒而终日私宴，非社稷之臣也！”义终不听。羽深恨之。次日，宋义早升帐，羽仗剑入帐，大呼曰：“宋义与齐谋反，令子宋襄与齐结连外应，故留兵不进，意欲吞取西楚。吾今奉楚王密旨斩义，以晓谕三军。”宋义听罢，便欲从帐后逃走，羽大步赶上，将义拉住，一剑挥为两段。众将俯伏帐下，皆曰：“首立楚后者，将军家也。今将军诛此叛逆，正合人心。”众将俱立羽为假上将军，职专征伐，急使人追赶宋襄，将至齐境，遂杀之。又使桓楚报命与楚王，数宋义叛楚之罪。王遣钟离昧持节封羽为上将军，自此军威大振，名闻诸侯。 \\n 于是遣英布为先锋，将军二万，渡河。邯闻布至，急差司马欣、董翳渡河南岸，立营以抵来兵。将领兵渡河，营寨方才立定，英布前军早到，二将出马与布交战，布并不答话，举斧径奔二将，二将来迎。正战之间，只见秦军不战自乱，从后一将杀至，乃上将军项羽也。二将大惊，撇了英布，径投河南营寨，时已被楚军占庄，只得弃营望河北逃走。项羽大获全胜，所得军器辎重，不知其数，收军进营。待后军陆续俱到，遂领军北渡河，按剑高坐，候后军渡毕，乃尽将船只沉入河南，釜甑打碎，庐舍烧毁，止持三日行粮，晓谕三军，务要竭力死战，无复退志。三军踊跃大呼曰：“愿从将军决一死战！”鼓噪连夜攻章邯。不知胜负如何？且看下回分解。 \\n  \\n   \\n  "}
{"章节": "第十五回 楚项羽九败章邯", "正文": "  \\n 第十五回　楚项羽九败章邯 \\n 　 \\n  \\n 二世二年十一月，项羽大兵进攻章邯。范增、钟离昧相议曰：“项将军急欲进攻，破釜沉舟，粮食俱在后，倘三日未下而军无粮，将如之何？此时当差心腹牙将，星夜催载粮食近河。如三日胜邯，不必运过河；如三日不能胜，须过河预备军需，庶不失机。”昧曰：“先生所虑甚远。”随即差人催载军需不题。 \\n 却说司马欣等被项羽、英布冲杀一阵，回见章邯，备说英布武勇不能敌，项羽人马已北渡河矣，即当作急提备。言未毕，有人来报楚兵过河，破釜沉舟，要与秦兵决一死战，声势甚大。邯闻说，急召秦将王离、涉间、苏角、孟防、韩章、李迈、章平、周熊、王官等至帐下，分付曰：“项羽勇冠三军，不可轻敌。汝各队人马分为九路，连寨结营，待我与彼对敌，每队以次接应，待楚兵深入重地，九路人马合兵截杀，必获全胜。”众将得令，各调人马准备。只见楚兵已到，项羽一马当先，章邯出马对敌。羽见邯出，咬牙切齿大骂曰：“逆贼杀吾季父，此仇不共戴天！”遂跃马挺枪，直取章邯，邯举枪相迎，二马交战，杀五十合，邯败走。未及五里远，早有王离人马接应，章邯退后，王离出马与羽交战，不二十回合，羽卖了个破绽，让王离一枪刺来，羽却躲过，就势将王离活捉过马来，众军将王离绑缚归阵。邯见王离被擒，拨转马便走，羽大叫：“逆贼那里去？”催动人马追赶，羽骑的是乌骓马，日行千里，众军跟之不上，俱落在后，羽一骑马飞奔章邯。章邯见羽无兵，复回马交战，项羽一根枪，恨不得即时刺死章邯，章邯只是架隔遮拦，如何当敌？正在危急之时，早有秦将涉间兵到，接住厮杀。羽更不答语，直取涉间。战不十合，项羽按住火尖枪，顺手取出鞭来，望间一鞭打去，涉间急躲时，早中左肩，翻鞍落马。秦阵上章邯见涉间落马，即领牙将宋文等死战来救，只见项羽大军又到，英布、桓楚各领兵冲杀过来，章邯折军大半，大败而走。 \\n 项羽见天色将晚，恐有伏兵，不去追袭，鸣金收军，安下营寨，当有军师范增进言曰：“将军深入重地，天色阴晦，须防贼兵劫寨。”羽曰：“军师之言是也。”范增即传令于小山口，另安营寨，屯住大军，却于大寨堆积柴草，虚立旗号，以等待敌兵。却唤桓楚、于英、丁公、雍齿四将上帐分付曰：“汝四人领兵埋伏，但看大寨火起，章邯必定中计，汝等领兵四面剿杀，阻住去路，不可走脱。”四人领命去讫。又唤英布分付曰：“汝可领兵三千，于正西大路埋伏，阻当秦军接应，不可误也。”各各分布已定，请项羽于小寨内专等敌军。 \\n 却说章邯领败残军马，投苏角寨来，与司马欣、董翳合兵一处，离楚营三十里下寨。角曰：“今楚兵得胜，人马疲倦，不作准备，某引轻骑人马，从东路杀奔楚寨之后，劫彼营垒，将军却从西路杀来，两路夹攻，使彼首尾不能救应，此兵法所谓‘攻其不守’，虽不能至大获全胜，亦可以挫其锐气也。”邯曰：“正合吾意。”苏角遂领本部一万生力人马，暗暗往楚寨进发。不久，来到楚营，见旗帜不整，辕门紧闭，只说中计，大刀阔斧杀下营来，见是空管，即欲回时，楚寨中一声炮震，四下火起，喊声大振，角急杀出寨来，投西便走，只见左有桓楚、于英，右有丁公、雍齿，一齐拦住去路，不能得出，便望西山东小路而走。只听鼓角齐鸣，喊声大举，一将大叫曰：“无谋匹夫，认得楚将项羽么？”苏角惊慌，莫知所措，被羽一枪刺于马下。 \\n 却说章邯听得东路鼓声大振，喊杀连天，又不知苏角胜负，只得领人马缓缓哨探。未及两个更次，只见楚兵大兵已冲杀来。此时天色将明，秦兵各队拔寨前走，章邯断后。早有英布人马先到，与邯决战，二马相交，兵器并举，战五十合，不分胜败。羽军到，见布战邯不下，领人马冲过来，邯兵败走。正欲追赶，刺斜里一军杀来，乃是秦将孟防接应，与楚兵交战。桓楚挺枪直取孟防，孟防来迎，只一合刺防于马下。章邯见折了孟防，拍马投西便走。桓楚自思捉住章邯，胜他将百倍，就拍马追赶。邯马连日困乏，又兼未得草料，前走甚急，后赶又近，马过山冈地，将马绊倒，邯撞于马下。桓楚急向前，用枪便戳，山脚边早转出一枝兵来救应，乃是秦将韩章，一马抵住桓楚，众军士救起章邯。桓楚方欲与章交战，早有于英人马杀到，接住与韩章斯杀。未及十合，项羽大兵又到，韩章不能抵敌，拨回马就走。羽挥动后军，一并追赶。却有秦将李遇原领本部精兵一万。扎住在此未动，章邯同众遂投李遇营暂歇，楚军陆续也都到了，见秦兵当头扎营，未敢前进，传令且屯住人马造饭。 \\n 日已平西，范增与项羽曰：“今晚秦兵恐楚劫寨，定于高阳坡下有埋伏人马，却设空营待我去劫，伏兵一起，决中其计。”羽曰：“先生有何妙策？”曰：“将军统一枝人马径奔秦营，鸣锣击鼓，遥为之势，却差两枝精兵，去截住伏兵来路，秦兵决出交战，候两路兵得胜，却三路合兵一处追杀，将计就计，使彼措手不及，邯可擒矣。”羽随即差英布领一万军暗出南路，桓楚领一万军暗出北路，自领三万出中路，各分派已定。 \\n 却说章邯与李遇商议：“楚兵连日得胜，今晚定来劫寨。尔可领兵五千南坡下埋伏，韩章领兵五千北坡下埋伏，我同司马欣等众将大营后埋伏。候楚兵到来，三路并攻，必擒项羽。”众将依令调兵去讫。 \\n 项羽到晚一更时候，南北两路人马衔枚暗出，项羽却自领精兵三万，密从中路，行至五里远便不动，却大举金鼓火箭火炮，一齐发言。章邯正欲从寨后杀出，只见南北二路秦兵败回本寨边，楚兵杀来，章邯不敢出战，急拔寨便走。项羽知楚兵二路得胜，急催动人马追杀，十分混乱，行二十里，已到赵城。城里听得城外鼓噪震天，知是楚兵已杀到城下，陈馀、张耳等急上城探望，天色渐明，见秦兵大败，遂开城门，领一枝人马杀出来接应。章邯顾不得中军，领数骑落荒逃走。英布望见，带领本部人马追赶，追到东门，正遇秦将章平急来救应，放过章邯。与布交马，战三十回合，章平无心恋战，急回保着章邯，奔曲阳小路来，正遇周熊、王官二枝人马接着。英布见有救应，遂同桓楚合兵一处，回见项羽。 \\n 有赵王歙同张耳、陈馀城外置酒拜伏，迎接楚兵进城。羽曰：“且未可进城，乘章邯残败之后，直捣秦境，剿杀残孽，灭杀秦之族，正在此举。若人马进城，迁延时日，养成贼势，终是费力。”遂留季布、钟离昧在赵城外，统兵三十万驻扎，斩王离、涉间以示威武，却领精兵三十万，追赶章邯。未知如何？且看下回分解。 \\n  \\n   \\n  "}
{"章节": "第十六回 秦赵高权倾中外", "正文": "  \\n 第十六回　秦赵高权倾中外 \\n 　 \\n  \\n 却说项羽统兵追袭章邯，所到郡县，箪食壶浆，迎候楚军，各路诸侯，膝行而见，羽势益震，以此日行五十里，或三十里，邯兵遂远遁。范增谏曰：“章邯远遁，诸候顺附，天人响应之时，正将军化家为国之日也，何必亲冒矢石，追此穷寇？况三日之间已经九战，破秦军三十万，古今用兵，将军为首称也。以增愚见，不若且屯兵漳南，养此精锐，吾料赵高乃妒忌小人，二世昏暗，不知征战之苦，章邯居外，兵不应手，心志恍惚，持疑不定，兼之以将军之神武，破邯灭秦指日可见矣。”羽曰：“谨如先生之教。”遂屯兵漳南不题。 \\n 且说章邯收拾败残人马十万，过漳河，屯住于函谷关。早有人传入西秦，说章邯折兵三十万，天下诸候，各据一国。不久楚项羽侵夺秦地，此时关口上十分紧急。近侍宦官宫妾闻了这信，各各惊惶，寝食不安，秦公子族人都在朝门外，又不得进内启奏。赵高只是把持住内外，稍有不顺意者，便寻事害了性命，以此群臣不敢侧目而视。忽一日，高献一只鹿与二世，却指说是马，二世笑曰：“丞相误矣，此鹿也，非马也。”二世问左右近臣，或有不言者，或有阿顺其意言马者，或有直言是鹿者，高却就中阴害其言鹿之人。群臣愈加畏惧，绝口不言国政，大权总是高执掌。李斯常郁郁不乐，高窥见李斯有不乐之意，遂乘便来见斯曰：“关东群盗蜂起，章邯新败，国家岌岌乎不宁矣！况阿房宫工程浩大，亦当暂止，我是宦竖，不当进言，此正君侯之事，何不进谏？”斯曰：“上在深宫之中，无由得见。”高曰：“君侯其奏，我与通之。”于是高侍二世正在宫中燕乐之际，女嫔满前，却使人告李斯曰：“此时可奏事矣！”李斯一连请谒三次，二世大怒曰：“我在此燕乐，李斯何敢侮慢如此耶？”高曰：“沙丘主谋，李斯预力。今陛下贵为天子，斯不得裂土为王，时常怨望。前时长子李由为三川郡守，与楚贼相通，至今未明。李斯居外，权重于陛下，与楚人往来，斯实有意焉。陛下当察之！”李斯闻高有阴谋之意，却上书言高之罪，二世曰：“赵君为人，清廉强力，不通人情，上能适朕之意，朕实意赵君之贤，而君乃疑之者，何也？且朕若无赵君，将谁为任哉？如君止我罢阿房工役，阿房宫乃先帝所为，君不能禁止盗贼，却欲我违先帝之志，以成不孝之名，是上不能报先帝，次不能以忠于我，何以居相位耶？”遂下廷议鞠问，以为私通楚盗，谋危社稷，论五刑当腰斩，夷三族。于是缚李斯于咸阳市，斯顾其中子曰：“吾欲与尔复牵黄犬，俱出上蔡东门外，逐狡兔为乐，岂可得乎？”父子遂放声大哭，腰斩，夷三族。赵高自害李斯后，权势愈重。 \\n 章邯屯军函谷关，士卒无粮，马无草料，各路诸侯皆与楚会合，同力攻秦，势危力极，甚难支持。邯差人节次传报，赵高通不投进。众宫妾风闻这个消息，终日焦愁，独二世恣意快乐。通不理论外事。一日，二世出猎回宫，众宫妾迎入内，二世就寝宫安歇。未睡着，只听众宫妾低言与内使说：“今日外边消息如何？”内中一近侍说：“今日闻外边人说，章邯领兵，连败九次，折兵三十万，楚兵不日过关，我等却如何是好！”二世听罢，就寝床上起来，急叫才说话的宫嫔内使：“快来！我问他说甚的。”众人俱到二世前泣奏曰：“今天下诸侯，十分变乱，章邯新折兵三十万，秦地不久为楚兵所夺，臣等死无葬地矣！”二世大惊曰：“汝等如问得知？”众曰：“内外无一人不知，惟陛下被赵高蒙蔽，不得知也！伏望陛下早早发兵遣将征进，免致生灵涂炭也。”二世当时召赵高，大骂曰：“汝为丞相，事无大小，皆汝执掌，今兵败于楚，天下变乱，国家正在危急之秋，汝如何不奏我知，尚终日在我前欺诳？罪当诛戮！”赵高免冠叩首曰：“臣虽备员丞相，只管理得内事，侍奉陛下，坐享太平。若征讨贼寇，却在大将军章邯、王离等掌管，臣一人岂能兼管？如今门差人追问章邯等慢军之罪，再遣大将征进，自然无事。外边声势不过是人传说，况章邯又无奏报，陛下何必听宫宦之言，却怒怪微臣耶？”二世听高遮饰之言，遂依旧安心不理政事。 \\n 高归家，寻思二世责怪之意，定是章邯因前来奏事，不与举行，想密有人通与内宦，以此二世知道，今乃如此怪责，连日正嗔恨章邯，却有人来报说，章邯差长史司马欣来奏事，高曰：“且在朝门外伺候。”一连三日不着见面。欣急躁，用金帛买求门吏，转通家僮，打听音信。忽一日，家僮来说，丞相十分恼怪章邯将军，要追问慢军之罪，汝今来奏事，正入网中，不如不见为妙。欣听说，急离朝门外，到下处同从人吃饭毕，各备鞍马装束，星夜出咸阳，望函谷关逃走。 \\n 却说赵高稽留司马欣三日，要寻个圈套，拘留三家老小，追问重罪，不想欣已知此信，径自逃走。高却令门官召欣入见，门官到外边跟寻；并无下落，转问欣下处，人说欣昨日已同从人起身去了，今已两日矣。门官急来回复赵高，说司马欣已去二日。高大怒，即令牙将四人，各备快马，务要捉欣回来。牙将得令，追赶两日不见踪迹，寻问前途人，俱说已去三百里外，如何追得及？牙将闻说，只得回见赵高，备说司马欣已先去二日，如何追得上？高十分忿怒，痛责牙将。随进内奏知二世，说章邯等久专阃外，略无寸功，丧师启衅，招来外寇，关中震动，恐贻患地方。缘情论罪，法当赐死。今再选大将，代彼征伐，庶为便益。二世准奏。高就令侄，赵常为使，召回章邯等问罪不题。 \\n 却说司马欣连夜逃回来，见章邯，告说：“赵高专权，内外蒙蔽，因二世怪责欺诳之罪，高遂致疑，要谋害将军，故稽留某在外，寻事问罪。某因知此消息，径回与公同作商议。”邯闻说大惊曰：“内有权奸，外又有劲敌，两难之地，如何区处？”遂请董翳等众将从长计议。翳曰：“赵高心计最难测度，一言之间，李斯夷族。今若嗔怒，吾辈定遭毒手。”傍有谋士人等从咸阳来，亦说：“赵高定计，已将三家老小拘禁在狱，目下有人来取将军，为李斯标榜矣。如据兵抗命，尚可存活，苟随之入关定丧全躯。请将军思之。”言未毕，早有使命赵常到营，众将迎接诏书，到营开读，诏曰： \\n 征讨之命，皆出于天子，阃外之寄，实主于元戎。建树功勋，威震海内，必克乃济，庶副委托。尔章邯等统兵征伐，丧师辱命；差官奏事，未有旨降，乃敢辄回；上下之分，殊为背叛。今差骑将赵常往拘，系颈来见，顺命不违，尚有酌处，如复违抗，罪不容诛，惟诏奉行！ \\n 邯等读罢诏，与众将不跪都起，将使命揪住，乃大呼曰：“我等披坚执锐，亲冒矢石，万死一生，受了多少辛苦，前与楚人九战，一连十数日，昼夜不眠，每日不得一餐，今屡次差人奏事，赵高不容报进，却反问我等重罪！与其随使命而赴死，不若斩使命而雪恨。”遂拔剑来斩赵常。未知性命如何？且看下回分解。 \\n  \\n   \\n  "}
{"章节": "第十七回 项羽听谏伏章邯", "正文": "  \\n 第十七回　项羽听谏伏章邯 \\n 　 \\n  \\n 却说章邯要斩使命，众将曰：“不可！若斩使命，实为矫抗，不若且将赵常拘留在此，却备细奏闻，看二世喜怒何如。”邯遂按剑不斩，却拘留赵常在营。未及具奏，有陈稀等众将劝邯曰：“赵高已拘公等老小，蛊惑之言，已入君心，纵有大功，谁则知之？夷族之祸，恐终难免。不若斩使，以决其忐。”邯尚犹豫不能决。 \\n 后数日，陈馀差人自赵来下书，邯拆书，曰： \\n 白起为秦将，两并鄢郢，北抗马服，攻城略地，不可胜计，而卒赐死，蒙恬为秦将，北逐戎人，开榆中地数千里，竟斩阳周。何者？功多秦不能封，因以法诛之。今将军为秦将三世矣，所亡失已十万数，而诸侯并起，赵高素谀日久，今事急，亦恐二世诛之，故欲以法诛将军以塞责，使人更代以脱其祸。君居外，多年隙，有功亦诛，无功亦诛。且天下之亡秦，无愚智皆知之；今将军内不能除佞以清君侧，外不能约诸侯而制强邻，孤立而欲长存，岂不危哉？将军何不还兵，与诸侯为从，南面称孤，孰与身伏斧铖，质妻子为戮乎？陈馀百拜谨书。 \\n 邯看罢书，与众将说：“馀之言，亦自有理。但不知投何处去为上？”陈稀曰：“别国新立，志多狐疑，未可归附，惟楚将军，功烈震当时，气节盖天下，又兼兵强将猛，威势大振，虽大国诸侯，亦肘膝而见，吾知他日灭秦者，必楚也。公当谛楚，不失封王之贵。”邯曰：“吾昔杀项梁，与楚有世仇，楚将军岂能容我？”稀曰：“我与将军见楚，陈说便利，料楚定从其议。”邯曰：“子往说之，吾专候来命。” \\n 陈稀遂匹马到楚营。传报有秦使见元帅，羽曰：“着进来！”稀入营，见羽行礼毕，羽曰：“困久不行纳命，欲使汝为说客耶？”稀曰：“两军相持，势力俱困，费用不赀，百姓疲敝，非惟不利于秦，抑且不利于楚。”羽曰：“尔欲何为？”稀曰：“章将军劳苦三年，身经百战，持兵日久，功难报秦，奈何赵高日相陵替④，今者抗命拘使，情愿归附将军，共成王业。今其士卒，如赤子之望父母也。不识尊意以为如何？”羽大怒，拍案大呼曰：“邯杀吾季父，千载之恨，百世之仇，正欲砍首以为溺器，方可泄吾之恨，岂容其归附于吾左右耶？”陈稀冷笑不止。羽益怒曰：“汝冷笑，欲试吾宝剑耶？”稀曰：“吾笑将军所为者小，所失者大也。且大丈夫为国忘家，用贤略仇。彼邯之行兵，乃各为其主耳，此人臣之忠，而智者所必取也。将军何拘滞于心，而示人以不广耶？”范增曰：“且令陈稀暂在帐外管待，某有一言以告将军。”羽呼稀曰：“汝权且暂出帐外酒饭，容吾思之。”稀遂出帐，羽令人管待不题。增乃进言曰：“公威势甚大，而持兵日久，不得入关者，以其有章邯为之藩篱也。今邯为二世赵高疑忌，欲遣使赐死，逼迫甚急，以致邯进无所往，退无所归，两难之际，不得已而仰附于将军。诚使将军不念旧仇，抚之以恩，结之以义，连属其心，而俯纳之，彼必感恩图报，虽蹈汤赴火，而卒为将军用也。且秦之所恃者，邯也；苟邯去，则藩篱撒，而国无所倚重矣。盖国无主将，是谓无国。将军乘其虚，而鼓兵以进，破秦如建瓴之易耳。今苟舍此，拒而不纳，使邯据兵以投他国，结连为援，以图大事，是秦未亡，而又增一秦矣。古人云‘三军易得，一将难求。天与不取，反受其咎。’将军宜舍私仇，速赐刚断，忘小仇而成大谋，天下之豪杰也。”羽闻增言，遂悟曰：“军师之言，诚确论也。”即召陈稀上帐曰：“吾熟思子之言，始恨章邯有杀季父仇，本不容降，但以国家用人，不怀旧恨；季父之仇，一人之私也，国家用人，天下之公也，岂可区区以报仇为念，而忘用人之大公乎？如邯果有实心向我，姑免旧忿，准彼来降。就传吾言，可速斩秦使，统领本部人马，赴漳南来见。如能建立功勋，他日灭秦之后，富贵当与共之。” \\n 陈稀领命拜辞，回复章邯。邯曰：“据子之言，即当斩使投降，但恐范增多谋，或诱我归楚，因而致害，反中其计矣。子可再往，以探虚实。”陈稀仍又赴楚寨见羽曰：“章邯即欲来降，但恐将军犹念旧仇，反自投陷阱矣。”羽曰：“大丈夫一言，重如泰山。欲杀章邯，岂无别计？苟诱而杀之，使人有欲来降者，皆以章邯为藉口矣，不亦自塞贤路耶？”羽遂折箭为誓，付与稀。稀遂以折箭来见章邯，备说项将军如此义气。邯大喜，就升帐取出赵常来，当即斩首示众。纷会诸将，同领十万兵，一声炮响，呐喊摇旗，径赴漳南来。三十里安营，章邯领众多秦将，赴楚寨来，拱手辕门外，听候参见。 \\n 范增却令楚兵提列旌旗，严整队伍，两边站立许多将官，俱是鲜明衣甲，十分威仪。羽居中坐定，先发擂三冬，开了辕门，分付着新降章邯等人入见。邯进见行礼毕，流涕告羽曰：“邯因赵高谗言二世，不发救兵，反下诏赐死，拘禁老小，逼迫不过，无处容身，仰归将军，如婴儿之望父母。但因昔日定陶行兵之际，奋不顾私，有伤尊公，罪当万死。今蒙有宽，恩同天地，敢不竭力报效，以图建立微功，上报将军不杀之恩，下雪佞臣谗戮之恨。幸惟收录，以任驱使。”羽因安抚之曰：“尔等既归命于我，我今必当重用，正宜忠心报国，勿兴异念。灭秦之后，富贵共之。”邯等众将，叩头谢恩，就着本部人马，伺候征进。 \\n 有函谷关守关将校等，知章邯降楚，飞马报入咸阳，说章邯杀使命，带领十万军降楚，见今项羽统兵会合诸侯，攻函谷关，十万紧急。赵高见杀了他侄儿，只得奏知二世，说章邯素有反心，今果然叛秦降楚。二世大怒，遂将各家老小，夷于咸阳市。 \\n 却有人传报与章邯等，说将三家老小，尽夷于咸阳市。邯等闻知，各放声大哭。就来禀告项羽，乘秦无人守关，可统兵杀过漳河，径趋新安、渑池，秦可破矣。羽请增计议，增曰：“兵久在外，劳费甚多，怀王移都彭城，未立定业，且秦国兵强民富，未可轻敌。不若且回见怀王，先立定根本，休养兵马，多积粮草，然后命将两路征进，使秦首尾不能相顾，方为上策。苦今徒攻其外，而彭城夫守，劳苦无功，反损威名，非用兵之善者也。”羽遂依增言,传令大军起行，径回彭城来。不知见怀王怎的伐秦？且看下回分解。 \\n  \\n   \\n  "}
{"章节": "第十八回 收郦生智借张良", "正文": "  \\n 第十八回　收郦生智借张良 \\n 　 \\n  \\n 却说项羽收兵，回彭城来见怀王，王曰：“将军统兵远出，累建大功，破秦之后，勋业当与金石不磨也。”羽又引众诸侯，并降将士章邯等拜见毕。怀王大喜，分付大排筵席，犒赏众军，封羽为鲁公，封刘邦为沛公，各休养士卒，伺候征进。 \\n 沛公选将训兵，招来四方英俊贤士，不数月，有萧何、樊哙、曹参、周勃、王陵、夏侯婴、柴武、靳歙、卢绾、丁复、周昌、傅宽、薛欧、陈沛、张仓、任敷招集将佐五十余员，统兵一十万。鲁公帐下，有范增、英布、季布、钟离昧、桓楚、于英、丁公、雍齿、章邯、司马欣、董翳、魏豹、张耳、陈馀、共敖、臧荼、龙且等，将佐百十余员，统兵五十万。沛公专行仁义，不尚杀伐，广揽英雄，抚安百姓，怀王甚爱之，每与群臣曰：“沛公刘邦，仁厚长者，使此人得专征伐，决能安辑地方，抚爱黎庶，足可以为天下主也。”鲁公威权日重，天下诸侯，莫敢仰视，性暴气刚，人不敢近，怀王甚惮之而不发一言，每来奏事，怀王出座立与之语。 \\n 一日，细作自咸阳来，传说二世大肆暴虐，百姓重足而立；赵高专权害人，日甚一日。鲁公闻知，奏启怀王曰：“臣今久练兵马，正好征进，以杀此无道，岂可容其大乱，以害黔黎？”怀王曰：“吾正欲遣汝二公，分路伐秦。汝今此奏，正合吾意。”随召沛公、鲁公近前，谕之曰：“秦二世无道极矣，天人共愤，理当征讨。但兵分二路，未免各有彼此，须当与群臣计议，庶绝后争。汝且暂出，候吾斟酌得宜，然后差遣。”王召群臣问，曰：“伐秦有东西二路，亦无远近难易之分，但须从公写东西二阄，随二人各取其一，该东者东去，该西者百去，自无争竞。”王曰：“善。”于是写二阄，随二人各取一阄，沛公该行西路，鲁公该行东路。领命毕，二人各整点人马停当，来辞怀王，择日启行。怀王曰：“卿等因秦无道，苦虐百姓，乃立我为王，以眼人望。今我质弱才劣，不足以副天下。卿等各领本部兵马，两路征进，以先到咸阳者为王，后到咸阳者为臣，不可负吾之约。卿等安天下之后，安置我于闲散之地，以为养老之所，乃吾之愿也。”鲁沛二公，同众将俯伏于地曰：“臣等尽心王事，务要恢宏帝业，建都长安，以复周家之旧，臣之志也。”怀王曰：“专望将军捷音，以慰我心。”二公拜辞怀王出朝，各领兵马，行至定陶，会合在一处，结拜为兄弟，沛公为兄，鲁公为弟。置酒会饮，尽醉而散。次日分路启行。是时，乃二世三年春二月也。 \\n 沛公兵行至北昌邑，四门紧闭，城上各竖旗帜，大军不得前进。樊哙就要出马攻城，沛公因谕之曰：“孤城小邑，百姓艰苦，大军一动，玉石瓦解，我今行师，正欲安民，才至地方，即行强暴，非王者之师也。”三军闻沛公之言，传入城中，鼓动内外父老等，来告邑令曰：“我等苦秦苛法，如蹈水火，今遇沛公，大军到来，地方安堵，如时雨之降。若复抗拒，是逆天也。倘一时奋怒，城破之后，我等皆为齑粉矣。公当开城纳降，庶为顺应。”邑令即从父老之言，大开邑城门，设香花迎接大兵人城。沛公传下将令，省发三军，如有妄取民间一物者，即斩首示众，以此百姓愈加感戴，风声所及，传播远近，随到郡邑，秋毫不犯，各处望风归附，不可胜数。 \\n 一日，行至高阳邑，有邑令王德，出城远迎。沛公见其人，语言精爽，器宇出众，因入城延坐，请问：“贤侯既有降款之意，何不从刘邦一同伐秦，早晚得以共议国事？”王德拱手启告曰：“从将军帐下，某之志也。但某去，高阳无人管理，百姓夫所，此心不忍耳！此处有一贤士，姓郦名食其，家贫落魄，好饮酒，醉后高歌，不拘小节，人呼为狂士，年有六十八岁，外貌若不足取，胸中藏万斛珠玑，腹内罗一天星斗，知兴衰之运，识治乱之机，真贤土也。因秦残虐，焚书坑儒，遂假以酒狂自纵，常曰：‘吾虽昏醉终日，若遇明主，吾必醒矣’。明公何不请郦生为别驾？早晚咨谋大事，实有补益。”沛公闻之，大喜，遂烦王德去请郦生。 \\n 郦生宿酒未醒，披衣出见。王德称颂沛公之德。因曰：“某已荐先生为别驾矣。先生有此抱负，未遇真主，吾观沛公，定成王业，何不往而从之？”郦生曰“某闻沛公雅大度，而见贤士多慢侮，恐不以礼接，则狂道从人反取辱矣！”德曰：“先生素有机变，何不抗礼往见，以观其志？”生曰：“侯之言是也。”遂同邑令来见。 \\n 沛公方倨床，使二女子洗足，郦生入内，长揖不拜而言曰：“足下欲助秦以攻诸侯乎？欲率诸侯破秦乎？”沛公见郦生老耄，且言语遽峻，乃骂曰：“竖儒！天下苦秦苛法久矣，吾奉怀王命，乃由西路伐秦，以诛此无道，何为助秦耶？”生曰：“足下既欲伐秦，以诛无道，是欲举义兵以服天下也，岂可倨见长者而待人以无礼耶？若如此，则贤士去，而无与其谋，何足以驱逐天下也？”于是沛公辍洗摄衣，即延郦生以上坐，谢之曰：“适来不知先生遽到，有失迎侯，休怪休怪！”于是郦生先说六国纵横，后言秦皇无道，口如悬河，滔滔不绝。沛公大喜，又问伐秦之计，郦生曰：“以纠合之众，收散乱之兵，不满十万，今欲径入强秦，此所谓驱羊群入虎口者也。夫陈留天下之冲，四通八达之地。城中所积粮甚多。见今太守陈同守把，某往说之；若进得陈留以为根本，招集军马，然后乘机以破关中，此为上策。” \\n 沛公即遣郦生入陈留。陈留令素与郦生善，闻郦生至，遂接入后堂，设酒闲叙。生曰：“良禽相木而栖，贤臣择主而佐。方秦失政，诸侯并起，某假酒为狂，遍求真主，未得其人。昨见沛公隆准龙颜，豁达大度，行仁义之师，布宽厚之政，西行伐秦，郡邑望风归附。贤侯守此孤城，又当冲要之地，倘他兵忽至，以强凌弱，城破民逃，徒延颈受死，失此机会，甚为可惜。贤侯三思之！”陈同低首沉思曰：“先生之言，极是有理。但食秦之禄，不忍叛秦。”郦生曰：“二世残暴，天下切齿。武王伐纣，四海归心，闻诛独夫者纣也，未闻弑君也。二世今之独夫也，何为之叛秦耶？”陈同闻生之言，即起谢更衣，同出城来迎接沛公。沛公同萧何、曹参百十人进城，陈同出城，设宴款待。屯住一月，招徕各处人马，增添五万余众。 \\n 沛公深喜，以为得郦生之助也，因召生谢曰：“自会先生以来，下陈留，招士卒，积粮储，此不朽之功也。”遂封为广野君，令常在左右，以匡不及。生曰：“某蒙足下之爱，情好虽日密，未足以建立奇功，为破秦之明辅也。适此地有一人，乃经济之才，天下之士，汤之伊尹，周之吕望也。若得此人，匡辅足下，何愁秦之不破也？”沛公便起问曰：“此人是准？”生曰：“乃韩国人，姓张名良，字子房，五世相韩。会受异人之术，每欲为韩报仇，奈韩国初立未久，尚未举动耳。若此人归附足下，锦上添花，美中之美也。”沛公曰：“此人既相韩，如何肯来？”生曰：“某有一计，诱张良来见，却以美言挑之，务要归附。”沛公曰：”计将安在？”生曰：“足下可修书差人，只说即今起兵伐秦，为诸侯报仇，但缺粮草为军需，欲问韩王借粮五万石。他若无粮，必令子房来见，其计可成矣。” \\n 沛公就令郦生为使，持书不日来到韩国，入城见韩王，将沛公书呈上。书曰： \\n 楚征西大将军沛公刘邦奉书韩王殿下：伏以始皇无道，并合六国。二世残暴，罪恶贯盈，百姓嗷嗷，恨入骨髓。今统大军，布告天下，仗义除残，以雪世愤。但军行百里，日费万金，所急者惟军需耳。邻近郡邑，十室九空，无处假借。敬遣使郦生，其借粮五万石，破秦之后，加倍偿还。幸念讨罪之师，早赐发下，以济急用。临楮恳切，万惟垂照。 \\n 王览书，与群臣计议：“韩目为始皇所灭，今方初立，自费尚缺，岂能济人也？”群臣曰：“沛公奉怀王命伐秦，实天下之公也，借粮五万石，虽不能足其数，亦可与其半耳。若通无所与，恐伤大义。幸王思之！”王正在忧疑间，张良出班进言曰：“且管待来使，容臣往见沛公，自有方略。”群臣大喜。未知如何？且听下回分解。 \\n  \\n   \\n  "}
{"章节": "第十九回 望夷宫二世被害", "正文": "  \\n 第十九回　望夷宫二世被害 \\n 　 \\n  \\n 却说张良因韩国无粮，往见沛公，韩王曰：“尔去须善为说词，庶不失两家和气。”郦生暗思：“此子中了计也！”即拜辞韩王，遂同子房来见沛公。良未入辕门，寻思郦生借粮，实是假意，只欲我从沛公伐秦。我今来，正看沛公是何如人。 \\n 却说郦生已与沛公作成圈套，专等子房到辕门外，先使樊哙来迎，子房见了樊哙，便暗想此是一开国功臣也。及到寨门口，只见沛公引着萧何、曹参、靳歙、卢绾、滕公、王陵等立在寨门侧首。看那沛公隆准龙颜，正是治国安邦真命主；看那萧何等，却是开疆展土众元勋。张良不觉自忖道：“有一代之君，便有一代之臣。我今欲来下说词，不想看了这起人，非偶然也。正是吾师黄石公吩咐着我辅佐真命，垂名万代；今遇沛公，不可舍也。”遂入帐来见沛公，纳头起拜毕，乃进言曰：“明公兴兵伐秦，闻郡邑望风而降，所得粮米甚多，又何听狂士之言，假以借粮为由，欲张良为从士耶？”沛公闻言甚骇愕不能答。萧何在侧即应之曰：“吾主借粮者，实借良也。先生来见者，实来说也，来说而不说者，先生见吾主足所以有为，较之力士击车者百倍矣。韩仇可报，奇功可立，借吾主以成其志，所当从之伐秦，而不劳说词也。”子房闻萧何之言，即下帐拜伏曰：“良之心事，足下知之矣！愿从麾下不敢辞。俱须告过韩王，庶好随行。”沛公大喜。 \\n 次日传令大军启行，经过均州，来到韩国。韩王君臣出城迎接，沛公吩咐三军，不必进城，止同郦生、张良、萧何、樊哙，领百十骑人马，拜见韩王。因说借粮一事。韩王曰：“国小初立，未有积蓄，无以应命。昨差张良谢罪，未知足下以为何如？”沛公曰：“殿下无粮，不敢强借。今子房多谋，素有大志。欲借随征进，朝夕得以请教，候伐秦之后，仍还殿下，决不敢久羁也。”韩王曰：“张良实不可暂离，但将军为天下诛此无道，愿借张良，以助将军。破秦事成之后，幸吩咐早来，勿失约也！”时沛公即拜谢。子房亦拜辞韩王，随同沛公，一路伐秦，共棹而食，共床而寝。讲说六韬三略，细与开陈，随问随答，沛公了然无一字不通，就如曾讲究过一般。子房叹曰：“我自得受黄石公之教，无人讲论，茫然无知；及今告沛公，无一字滞碍，虽我数年熟读，亦不过如此明白，诚聪明天授，不假人力，真英明仁智之主也！”子房自暗喜不题。 \\n 却说有人传说项羽东路伐秦，所过地方，百里火飞，满川流血，杀人惟恐不胜，残暴与秦无异，大失民望，百姓窜乱。兵马众多，又无以应付，一日不过行一二十里。范增屡次谏劝，羽不听，只任性专行杀伐，略无仁爱之意，增亦奈何他不得。以此越显沛公宽仁厚德，民心属望。行至武关，有一军拦路，为首有一将出马大叫：“快请沛公出来相见！”只见沛公阵上早有傅宽、傅弼，与来将对敌。战二十合，被来将活挟傅宽，战败傅弼，又高叫：“我求见沛公，亦无他意。见今聚兵三千，要取关中，情愿合兵一处，一同征进。”子房闻说，就上马来到阵上，问来将姓名，其人不言，只要求见沛公，只见樊哙大怒，摇戟出马，呼来将曰：“汝是无名匹夫，我主公岂可与你相见，汝若敌得过我，得请主公相见。”其人更不答话，与哙战到十合，不分胜败。沛公在门旗内，见他求见之切，又且武艺出众，遂匹马挺身，来到阵上，便问：“壮士要见刘邦，有何指教？”只见那人见了沛公，有如此容仪，便滚鞍下马，拜伏在地：“某在此等候日久，仰思真主，今始见面。适来与诸将对敌，不过面试武勇，欲我主留用耳，非敢抗阻大兵也。”公曰：“壮士高姓大名？”其人曰：“某姓灌名婴，洛川人。年少在西川商贾，同伴有五六人，过紫关，忽遇着草寇百余人，吾一人仗剑出敌，遂将草寇杀死，余党尽走，道路宁静，居民至今传说。因见秦二世无道，倡举大义，聚精兵三千，知主公行仁义之兵，所过望风归附，因此投降我主，愿为前部先锋。”沛公大喜，遂留帐下，与诸将相见。就着领本部人马攻武关。 \\n 却说把关守将朱蒯，知沛公兵到，不敢出战，分付严加把守，多竖旗帜。却具表星夜赴咸阳，见赵高说楚两路攻秦，十分紧急。赵高惊惶，不敢奏二世，意要遣将调兵抵当，又无人可去。一日十数起奏报，高无法支持，又恐二世见诛，遂托病不朝见。诸公子大臣，俱无所建白，二世全不知，在宫中恣意行乐。一日，夜梦出郊外，忽然大林中，走出一只白虎，啮其左骖马杀之。醒来急召占梦者，卜曰：“径水为祟，宜当远避。”二世乃斋居望夷宫，祭泾，沉四白马。以此终日忧闷，因问左右：“近日各处盗贼兵马如何？”左右各垂泪不敢言，二世愈疑，便问：“有甚话说？”左右奏曰：“近日楚兵，已寇武关，各路诸候，分兵攻秦，指日破关，陛下无佇足之地矣！”二世大惊，急差人召高，高以病不能出，乃遣人深责之曰：“汝为丞相，兵临城下，尚尔卧病不起！前日蒙蔽妄奏，屈杀李斯；今日危急之际，有何理说？” \\n 高无言回奏，在私宅百样无措手处，遂心生一计，急阴召女婿咸阳令阎乐，并弟赵成，邀至宅后，与心腹家将十数人，乃共谋曰：“上下听谏，国事已坏尽矣！兵到武关，十分危笃，却欲归罪我一人；累及宗族，汝等皆是死属。与其被他残害，不若尔等假设言有贼在宫作乱，却调兵卒围绕，尔等就中将二世诛灭，更立公子子婴，为人仁厚恭俭，百姓皆悦服，此计庶免家祸。”阎乐、赵成等应声曰：“此计甚妙。”当日成为内应，诈言有大贼在宫内，可令阎乐引兵卒追扑。内外喧动，阎乐就起人马千余人，至望夷宫门口，遂将守卫人绑缚，责之曰：“大贼入内，汝等如何不能关防？”守卫皆曰：“周围俱有兵卒守把，何得有贼入宫？”乐遂将守卫者斩首，挥动吏卒杀入。有近侍宦言见兵到惊惶，或走或格杀，死者百十人。成与乐径奔二世帏幄前，二世急呼左右，左右皆惶惧不能抵斗，惟有一宦者扶二世急欲向后走，乃曰：“汝何不早告我知，何使彼乃至此耶？”宦者曰：“臣急走不敢言，故得全臣命；若有一言，决死，安得扶陛下到此？”言未毕，赵成、阎乐各持兵刃，已到二世前，逼住不得动，因数其罪曰：“足下矫恣横暴，诛斩太子，神人共怒，诸侯皆叛，乃自取乖戾，以致今日耳！非某等敢侵陵也。”二世曰：“丞相今在何处，可得见乎？”阎乐曰：“不可见。”二世曰“愿以吾言，转致丞相，或得一郡为王，可许之乎？”乐曰：“不许。”又曰：“愿为万户侯，可乎？”乐曰：“不许。”曰：“愿与妻子为黔首，列于诸公子中，可许之乎？”乐曰：“不许。”二世哀求不已，阎乐曰：“臣受命于丞相，为天下以诛足下，足下虽多言，臣不敢转致于丞相。”遂挥动兵卒，逼追不能脱。二世乃自杀。 \\n 赵成、阎乐归报赵高曰：“二世已自杀矣！请丞相更立何人？”赵高乃悉召诸大臣公子告之曰：“二世不从吾谏，恣纵暴虐，诸侯叛逆，乃其自取，吾已杀之。况秦本王国，始皇称为帝，今六国皆复自立矣，秦地甚偏小，徒有空名耳！仍立为王，与六国并，庶免争夺。今有二世嫡侄子婴可立为王，汝众议以为何如？”诸大臣公子曰：“丞相所议甚便。”赵高遂将二世尸葬于宜春苑，乃同诸大臣公子，请子婴斋戒五日，受以玉玺，高等亲往致辞上请，子婴曰：“诺。”遂同大臣公子至斋所，更衣独寝。赵高安置停当，乃回私第去讫。子婴因唤二子密言曰：“今赵高丞相，杀二世者，恐群臣诛之，佯以义立我，使我斋戒告庙，而受玉玺。你可同韩覃、李毕领兵伏斋宫之外，我自称疾不行，赵高必自来请我，来则你引伏兵杀之，可雪诸父之仇也。”二公子与韩覃等曰：“此谋极善。”于是二子引兵埋伏已了，子婴称疾不行。 \\n 却说赵高闻子婴有病不行，只得自请，来到斋宫探病，不见子婴，只见韩覃等引兵从外杀入。高急呼：“阎乐等安在？”早有子婴二子，并诸甲士已杀出，李毕手起一枪，将高刺倒，子婴出来，令斩首号令，众人将高碎尸万段，夷三族于市。 \\n 却说子婴夷了赵高三族，自立为三世皇帝，登大位。百官拜舞毕，三世谓百官曰：“朕今初即宝位，楚军犯境，卿等用何计？何以杀退楚兵？”百官奏曰：“可速命将拒住峣关，然后可以兴兵。不然，咸阳难保矣！”于是三世以韩荣、耿沛引兵五万，来助守将朱蒯守关。不知如何？且看下回分解。 \\n  \\n   \\n  "}
{"章节": "第二十回 刘沛公还军灞上", "正文": "  \\n 第二十回　刘沛公还军灞上 \\n 　 \\n  \\n 是时沛公引兵抵关下，只见韩荣等守拒要害。沛公不得前进，要以兵击之，张良进曰：“秦兵尚强，未可轻击。臣闻秦将多屠贾之子，易以利动，愿请白壁，使人先行通贿，即遣人益张旗帜于关下山上为疑兵，使陆贾、郦食其往说秦将，陷以重利，侍其不备而袭之，必然大获胜也。”公从其说，使人日日遍山插旗帜为疑兵，又使食其、陆贾往说守关将士。 \\n 郦生等上关，见了韩荣、朱蒯等，施礼讫，因以言说之曰：“今秦无道，苦虐百姓，天下合兵共伐之，非独沛公一人也。若将军肯惜天下百万生灵之苦，开关纳降沛公，沛公保奏楚义帝，必以千金赏、万户侯，酬将军之功也。”荣曰：“吾食秦禄久矣，背之不义，先生且退下关，待吾等三思而后行。”食其去讫，众将自相商议，或有欲降者，或有不欲降者，两皆犹豫，坦然并无准备。次日，食其等又上关来见韩荣曰：“将军等三思之后何如？”荣曰：“众人不从，奈何？”食其曰：“将军虽不归降，沛公亦深感厚德，愿以千金，与将军为酬德之资。沛公暂退兵，待众诸侯到时再作区画。”荣曰：“我与沛公为敌国，岂有受金之理？”食其曰：“公今不受此札，是与沛公绝情。他日天下诸侯到关，兼力攻打，料此关终是难保，公等那时如何见面？不若今日且受此礼，以为后日之情，公等思之！”荣曰：“且权收此礼，仍望沛公与众诸侯讲和罢兵，免致生灵涂炭。此则先生之盛德也。”食其曰：“某即与诸侯转道此意，吾料沛公长者，必能见从也。” \\n 食其辞荣，回见沛公，备道前情。张良曰：“可乘此机会，正好用计。陆续差薛欧与陈沛带领十数人，却从山后小路潜过关去，遍山放起火来；我却令樊啥引兵在关前攻打，使他两处不能救应，决弃关而走，吾兵可过矣！”沛公曰：“甚善。”于是令薛欧、陈沛带领十数人，各挑柴担，中间暗藏火炮，从小路潜过关去，已三日矣，却令樊啥等将大张旗帜，鼓噪前进，兼力攻打。不想韩荣自受金之后，终日饮酒，毫无准备，一见兵到来，急欲出马，早有人来报，关后火起，已有人入关；又见炮声不绝，韩荣恐惶，未及对敌。樊哙等抢上关来，大杀秦兵，韩荣等星夜逃走，追至蓝田，遂屯住人马。 \\n 却说韩荣收集败兵，整顿队伍，来与沛公决战，公令夏侯婴与战，复驱大队人马，一涌杀出，荣大败，走入咸阳。是时乙未年冬十月，五垦聚于东井。沛公领兵追至灞上。三世正坐着，韩荣败走回，入奏前事，三世闻知大惊，谓群臣曰：“此事如何？”有上大夫毕革出班奏曰：“事已危极矣！陛下可急救一城生灵，暂屈迎候轵道，庶免自身夷族之祸。”于是秦王子婴大哭，依言以素车马系颈，以组封皇帝符玺，出宫至轵道傍，接着沛公。沛公大喜，与秦王施礼讫。王曰：“婴在位无德，闻将军车驾西征，情愿拜降，以安万民。”言讫，将玉玺符组与沛公，沛公受了，言曰：“尔等既降，吾奏义帝，不害汝之命。”言讫，乃以属吏待义帝诏，迁于何地，秦三世王听毕去讫。诸将曰：“秦王苦虐万民，罪不容诛，沛公何故纵之？”公曰：“始怀王遣我，固以我能宽容，而使我西略至此也；且人已降服，杀之不祥也。”于是弗听。入城安民，犒赏三军。 \\n 却说沛公打破晓关，子婴投降，公遂引兵西入咸阳，秋毫不伤，百姓市肆不移，诸将皆先争取金帛财物，并库藏聚积，各自分用，独萧何入内，一无所取，止收秦丞相府图籍，闲暇与沛公检看，以此沛公得知天下厄塞，户口多少，强弱之处。 \\n 是时沛公与诸将入宫，见宫殿壮丽，规模宏大，有三十六宫，二十四院，兰台椒房，重楼玉宇，十分大喜。遂缓步移入后宫正寝殿中设坐，诸将分班而立。沛公见秦宫室帷帐，狗马重宝，嫔妃美姬有千数，意欲居之，谓众将曰：“秦之富贵，亦至此乎！我就居此，以安人心，庶使诸侯无相争夺。”樊哙谏曰：“沛公欲有天下耶？将为富家翁耶？凡此奢丽之物，皆秦之所以亡也！沛公何用焉？愿急还军灞上，无留宫中。”沛公不听。张良复谏曰：“夫内作色荒，外作禽荒，酣酒嗜音，峻宇雕墙，有一于此，未或不亡。秦惟无道，主公乃得至此。夫为天下除残去暴，宜缩素为资；今始入秦，天下未定，即欲居此以为乐，诸侯入咸阳，决不相容，是复以此取争也，且忠言逆耳利于行，良药苦口利于病，愿公听啥之言，无恋此也！”沛公乃封府库，锁宫门，传令以兵带屯灞上，以待诸侯。 \\n 于是萧何近言曰：“今发苦秦苛法久矣，主公可约而改之，以宽恤百性，则秦民皆悦服主公之德，天下可得而治安也。”公曰：“善。”次日，令人召诸县父老豪杰至灞上，谕之曰：“今汝父老苦秦苛法久矣，诽谤者诛族，偶语者弃市，使汝久不安，非民父母为也。吾奉怀王约，‘先入关者王之。’我今先入关，当王关中，与汝父老等约法三章：杀人者死；伤人及盗抵罪；余罪量情轻重处之。悉除去秦苛法。尔诸吏民，皆安堵如故。凡吾所以来此者，为尔父老除害，非有所侵暴，尔等无相恐惧。且吾所以还军灞上，待诸侯至而定约束耳。”言讫，遂命各回县。又传令大小三军，不许骚扰居民，如违令者，即斩首示众。父老等以手加额曰：“不图今日复见天日矣！”皆欢声满路而去。公又使人与秦吏行县乡邑告谕之。秦民大喜，乃争持羊酒食献与沛公，享劳三军。沛公又让而不受，谓众民曰：“仓粟颇多，未至乏用，不欲费民财也。”众民益喜，惟恐沛公不为秦王也，不题。 \\n 却说项羽既定河北，率诸侯之兵，欲西入关，乃谓诸侯曰：“今河北大定，不如入咸阳，早定关中。”众曰：“诺。”遂拔寨起行，来取咸阳。未知如何？且看下回分解。 \\n  \\n   \\n  "}
{"章节": "第二十一回 范增观象识兴衰", "正文": "  \\n 第二十一回　范增观象识兴衰 \\n 　 \\n  \\n 是日晚，项羽大军来至新城，屯住人马。羽私出军中巡听，行到秦降卒营寨，只听得众军卒自相谓曰：“我等被章邯逆贼哄诱错降项羽，此人专为暴虐，赏罚不明。今闻沛公宽仁大量，不喜杀伐，又先入关，定为天下之主，恨我等不能见也！”言罢各自定铺歇息，鲁公听罢，即回中军，召英布等谓曰：“今秦降卒二十万，皆欲谋反，我才自出军中巡哨，听得正在那里私相谋议，不如先除，以免后患。你可引三十万众楚军，尽将秦卒诛之。止可留章邯、司马欣、董翳三人。”范增谏劝不听。于是英布引兵三十万，就夜至城南秦降卒营中，将二十万人不留一个，尽皆杀之，所存者章邯、司马欣、董翳三将而已。可怜二十万生命，尽被羽坑之！是时章邯等三人大惊来见项羽求免。羽曰：“非为将军也。昨私行，偶闻汝帐下众军卒欲谋反，吾故坑之，以除后患：”三将始安。次日，引兵又行。 \\n 却说樊啥闻项羽兵来，乃人军中说沛公曰：“秦富十倍天下，地势强胜。今闻项羽号秦降将章邯为雍王，今在关外，其意必欲违约而图关中，若不早为定计，兵不日至矣！”沛公曰：“他若兵来。吾必不得此地矣，奈何？”哙曰：”可急使兵守函谷关，无纳诸侯军，复证关中兵自益以拒之，可也。”公曰：“善。”于是使薛欧、陈沛，领兵守关拒羽。 \\n 是时羽兵至关下，使人探听，回报沛公令人把住关口，前哨不得进，范增曰：“刘邦先令距关，定欲王关中，如怀王约也。公三年苦战，百计劳心，一旦为他人所得，岂能忽然不动于中乎？”羽曰：“料刘邦兵不满十万，强不如章邯，岂敢距关以敌我耶？”增曰：“亦当急令人攻耳！仍遣人致书与彼达知，庶遵怀王之约，不失前日已弟之好，免诸侯议论。”羽即令英布须十万人马，鼓噪攻打，薛欧、陈沛只是紧守，不敢出战，羽又遣人写书与沛公，用箭射上关来。薛欧等得书，就差人报知沛公，说羽攻打甚急，沛公召张良、萧何等众将，拆书观看，书曰： \\n 鲁公项籍致书于刘沛公帐下：前日与公共受怀王之约，结为兄弟，兴兵破秦，诛此无道。今公得先入关，虽谋献方略之速，然非吾之立怀王以服天下，降章邯以制诸侯，公何能以至此耶？乘人之功，而夺为己有，大丈夫所不为也。乃今拒关不欲我入，然此关岂能久拒而不破乎？见今兵雄将勇，破关如拉朽耳。关破之后，公何面目以相见乎？幸早开关，仍存大义，不失兄弟之情，然破秦之功，先入之约，谅自有处也，公无惑焉！籍再拜。 \\n 沛公看罢书，问曰：“此事如何？”良曰：“项羽兵势强大，此关岂能久距？倘攻破之后，波众我寡，彼强我弱，终为所虏也。不若做个情分，去开关着他进来，臣等自有善解之术。”公即差人执符节分付薛、陈二将开关，着楚兵进关，二将上城大呼曰：“着楚军答话。”只见前面一马到关下，二将曰：“沛公命某守关者，非距楚也，距他盗也，适见鲁公书，即令某等开关，请鲁公人马进关。”英布听说，即差人报入中军，催趱前后大队人马，陆续进关，至鸿雁川下寨。 \\n 鲁公安定大营，先差细作十数起，各处打听，沛公到关如何行事，好作预备。细作去半日，至晚归寨，将沛公行事，从头细说一遍。鲁公暗思：“刘季到关中，观其所为，决然是要遵怀王之约，我却着他空指望一场，关中还是我得。” \\n 不题鲁公私自忖度。且说范增也差人打听沛公行事，心中甚是不乐。到晚，人静时候，邀项伯徐行缓步，来到鸿雁川迤西高阜处所，只见万籁无声，一天星斗。范增与伯低言曰：“贤公亦知天文否？”伯曰：“某自幼有一友人，乃韩国人，他尝说为将之道，须知天文，察地理，辨风云，观气色，方可行兵，以此某常习读此书，颇知大略，愿先生指教。”增遂与伯定睛观看，先定璿玑，次按经纬，有五星躔度，有十二周天，有二十八宿之方向，有九州分野，有三百六十五度，分至启闭，晦朔互望，何为北辰，何为南极，何为左辅，何为右弼，何为鲁公之景运，何为刘邦之瑞证，周环看了一遍。只见鸿雁川寨中杀气弥空，将星甚壮，但隐伏之间，运气不远；及观灞上，帝星明朗，五彩龙成，如水之始达，如日之初升，绵绵迭现，耿耿悠长，东井聚金壁之光，灞陵显真命之象，云笼旺气，星照木宫，增看罢，与伯曰：“公以为刘项如何？”伯曰：“帝星结彩，以应灞陵，旺气朦胧，拟在刘季；如我楚营，不过成武玄镇，杀气刚风，主能制伏群雄耳。”增叹曰：“昔者徐州天子气，今朝灞上帝星明。公之所见，亦得其仿佛矣！”伯曰：“公以为何如？”增曰：“征祥虽寓于天象，盛衰实决于人事。申包胥曰：‘天定固能胜人，人定亦能胜天，’吾今委身事楚，竭尽忠谋，死而后己，岂有二心？纵使天机有在，安肯少变其心哉？”伯曰：“先生可谓忠矣。”增曰：“今日之事，惟公与我知耳，不可使播于外也。” \\n 次日鲁公升帐，聚集大小将官，正议事间，辕门外小校报说：“有沛公左司马曹无伤，差人持书报机密事。”羽曰：“召进来！”其人持书上见，羽拆书观看，书曰： \\n 臣左司马曹无伤顿首百拜，上启鲁公麾下：窃谓天下苦秦残暴，百姓不能安于一日，幸赖明公神武，干戈西指，嬴氏束手，制伏诸侯，四海仰德，明公之功，金石不磨也，若如沛公碌碌，不过因人成事耳！假借威力，侥幸入关，正当扫庐候令，仰听指挥，庶不没人之善，而佐成王业可也。今乃遣兵据守，恐难支持，姑从眸命，智赚入关，意要整甲挥戈，与公为敌，布告中外，必欲如约以王关中。臣虽沛公部下，而实楚臣也，于心不甘，特书上启，非有素恨，实为天下之公论也。仰惟明公察焉！ \\n 鲁公看罢书，大怒，召范增等计议。增曰：“沛公居山东时，贪财好色。乡人最贱恶之。今入关中，财物无所取，妇女无所幸，与民约法三章，安抚百姓，要买人心，其志不在小也，吾夜观天象，见云成五彩，天子气也。明公急早差人攻击，不可待养成根本，恐难动也。”鲁公即点兵攻打。未知如何，且看下回分解。 \\n  \\n   \\n  "}
{"章节": "第二十二回 项伯夜走救张良", "正文": "  \\n 第二十二回　项伯夜走救张良 \\n 　 \\n  \\n 却说鲁公正欲点兵，范增止之曰：“此时且未可就行。兵法十则围之，五则攻之，沛公兵有十余万，将有樊哙等五十余员，况先到关中，深得民心，手下谋士甚多，俱有准备，我兵初到，未可遽动，某有一计，今晚三更时候，整率人马，分兵两路，杀奔灞上，擒刘季杀了，以绝后患。”羽曰：“善。”随即分付诸将，照各营点扎兵马伺候不题。 \\n 却说项伯知道这个消息，暗思：“友人张良，见在灞上，若今晚倘打破营寨，玉石俱焚，张良性命难保。若欲差人密报，恐两家俱有伏路军校，又恐去人不得，反惹起事来，等待近晚，我亲走一遭，方得停当。” \\n 不说项伯在此思想，张良同沛公议事毕，回到帐后，偶看天上气色，虽将近晚，忽见东南隅上生起一缕杀气，十分利害，中间却有一段庆云藏在内；复又到中军来。沛公曰：“先生如何尚未歇息？”良曰：“方才见天上气色甚不好，今晚必有楚兵来劫寨，其势不小，须急作准备。”沛公曰：“刘邦兵微将寡，楚兵势重，如何敌得过？愿先生妙策解救。”良曰：“虽杀气太重，而内有庆云守宫保护，似有救处，明公放心，自有方略。” \\n 再说项伯等到黄昏时分，牵一匹能行快马，出到辕门外，方才要行，只见丁公拦住便问：“老大王要往那里去？”伯曰：“急欲打听军情事去。”丁公见是自家人，又是鲁公至亲，更不细问，项伯离营，加上两鞭，急走如飞。将近灞上，有二十里远，随有巡哨副将夏侯婴拦住去路，就问：“汝匹马夜行，又无从人，急往灞上来有何事干？”伯曰：“我要见张子房，有急事相告。”夏侯婴就同项伯到子房营寨，先差把守门旗寨校传报与守门官，守门官传报与中军左哨，然后夜巡官击拆三声，中军左哨小角门开半扇，有一健将出来，高声问道：“气有甚军情？”只见周围排列旗帜，各营严整，队伍十分齐备。项伯看罢，寻思道：“沛公不同小可，前范增看他后日必大贵，今观营寨，便见虚实。”当时夏侯婴近前传说：“某巡视左哨二十里远，遇一男子不识姓名，自称是子房故友，匹马只身，亦无军器，未敢擅进，专候台旨。”那健将复又进内传报。 \\n 张良正与沛公议事，来人忽报有子房故友在外，急欲求见，良大喜：“此必庆云之兆也！”张良急出，与其人相见，乃项伯也。良遂邀于帐后。项伯将鲁公劫寨之事，告知子房，就要起身。良曰：“沛公借我随军，今闻急而不顾，不义也，不可不告知。请公少坐。”良转入中军，见沛公具说前事，公曰：“此事如何？”良向公耳边低说如此如此，良出见伯曰：“请兄见沛公一面，以诉衷曲。”伯曰：“我之来此，专为子房也，何必复见沛公？”良曰：“沛公长者，不可不一见也。”再三固请，项伯遂同子房入见，沛公整衣出迎，延之上坐，备说鲁公嗔怪之意。沛公随置酒管待，告诉衷情，彼此各无嫌疑。沛公曰：“闻公有贤嗣未婚配，如不弃，愿将吾女与公子结为婚姻，以报今日之德，仍望回营，将刘邦所告真情，乞赐转达，决无抗拒之意；倘鲁公回心，某得再造，皆公之赐也。”伯谢曰：“两家据敌，智勇相角，与公结好，恐人疑议，某不敢奉命也。”良曰：“不然。刘项曾拜兄弟，受约同为伐秦，今得入咸阳，大事已定矣，结为婚姻，正是相当，又何辞焉？”张良遂将项伯衣襟与沛公衣襟结在一处，用剑各分一半，与二家收执，项伯只得依允，与沛公行礼。又饮酒数杯，伯辞谢曰：“明日不可不早来鸿门见鲁公，以解此怒。所告之事，某与公转达，料鲁公必不见罪也。”张良遣夏侯婴领二十骑军卒送伯回营。 \\n 却说二更时分，范增请鲁公：“此时好动人马。”鲁公即升帐查点诸将佐，内中少项伯。增曰：“项将军如何不见？”丁公曰：“项老大王黄昏时候一骑马出营向东走，被我拦住，问大王何往，大王说打探军情事，走得甚紧。”增曰：“明公不必动兵，项将军定是走漏消息，他那里决有准备，若去反中其计矣。”羽曰：“我叔父为人忠诚，又是至亲，岂有向外之理？先生不必多疑。”增曰：“项老将军虽不向外，但机事须要严密，若稍有漏泄，便难举动。古人云：‘机不密，则害成。’今晚不必动兵，再作区处。”言未毕，人报项老大王到来，项伯入营来，羽问曰：“叔父何往？”伯曰：“吾有一故友，韩国人，姓张名良，与我极厚，恐今晚动兵，此人难保，我密与他一言，着他回避。因问刘季入关事体，他说刘季并无毫厘别意，遣将拒关，不过防秦盗耳，非敢拒楚也，宝物子女，俱封锁不敢动，子婴亦不敢发落，专候鲁公。某想来若不是刘季先入关，我等如何兵不血刃，容易便得入关，此亦他有功处。人有大功，而听小人之言，反要加害，若今动兵，似于理不可。他明日要来谢罪，公可从容相待，庶不夫大义。”羽曰：“就叔父所言，刘季似无大罪，若今动兵，反使诸侯耻笑。”增曰：“某之劝公杀刘季者，以刘季自入关来，约法三章，要买人心，其志实要谋取天下；若今不早除之，恐生后患。老将军被张良说词瞒过，未可准信。幸明公思之！”伯曰：“先生杀刘季自有妙策，又何必夜半劫寨，为此袭取之道哉？”羽曰：“叔父之言是也，先生当再定计。”增曰：“某有三计，可杀沛公，请明公决之。”不知此计如何，且看下回分解。 \\n  \\n   \\n  "}
{"章节": "第二十三回 贺亡秦鸿门设宴", "正文": "  \\n 第二十三回　贺亡秦鸿门设宴 \\n 　 \\n  \\n 却说范增进言于鲁公曰：“刘邦乃心腹之患，今日乘此机会，不即诛灭，他日养成胚胎，明公悔之晚矣。某有三计：第一，请刘邦赴鸿门会，未入席时，明公即责入关三罪，如彼不能答，拔剑斩之，此为上计；如公不欲自行，可令帐下埋伏百余人，沛公入席后，某举所佩玉玦以为号，即唤出伏兵杀之，此为中计；如二计不成，着一人斟酒，劝沛公大醉，酒后必失礼，因而杀之，此为下计。若依此三计，杀沛公必矣！”羽曰：“三计皆可。”于是羽传令各大小众将，俱要准备，着一伶俐小校，下书请沛公赴会。 \\n 小校持书来灞上见沛公，其书曰： \\n 鲁公项籍书奉沛公麾下：初与公受怀王约，共伐暴秦，以安黎庶；幸今天兵西下，子婴授首，关中收附，赢氏族灭，神人咸悦，凯歌允奏。百工之绩，三军之劳，宜陈宴乐以庆亡秦。公为元勋，礼请端席，惟乞早临，以倡群僚。不宣。 \\n 沛公看罢书，与张良、郦生、萧何等计议：“此会非嘉会，乃范增画策，生死所系，不可轻往，恐人陷阱，性命决难保也，诸君以为何如？”萧何曰：“鲁公兵马势重，难以抗衡，不若修一封回书，差一能言之士，将关中所有，纳归项氏，别求一郡，修整兵戎再作区处。”郦生曰：“某愿下书，就往说之。”良曰：“二公言非长策。昔伍子胥保平王赴临潼会十八国诸侯，莫不景仰，蔺相如使秦完壁归赵，天下贤之。良虽不才，愿保明公赴会，使范增无以用其智，鲁公无以用其勇，管教无事而回，他日仍为天下之主。料鲁公不敢加害也。”沛公曰：“全仗先生妙策。”随打发小校回复鲁公，明日早赴会。 \\n 却说范增告鲁公曰：“刘季明日赴宴，明公当记前日所云三计，不可失也！”鲁公又分付将校，排列齐备，命丁公、雍齿守把寨门，不许人擅入。次日，沛公领轻骑百人，心腹将佐五人，子房、樊哙、靳歙、纪信、滕公，径赴鸿门会来，一路心怀恐惧，不时便叫张良近前曰：“刘邦此行十分忧疑，恐有不虞，先生何以处之？”良曰：“明公放心，我自有方略，但昨所云应答之言，须照此回复，自然无事矣。”正后间，忽有一技军马到来，干戈灿灿，甲士雄壮，为首一将，乃英布也，大呼曰：“奉鲁公命来接沛公。”下马行礼毕，先行，沛公随后。到辕门，有陈平出迎，立于道侧。沛公方欲进，只见营中威武森严，金鼓大作，沛公遂立住不敢行，叫张良曰：“鲁公营内，恰如战场一般，全无些宴会和乐之意，似不可入。”良曰：“公既到此，进则有理，退则甚屈；如一回步，必中其计矣！公可少立，待良入见鲁公，然后进营不迟。” \\n 良徐徐绥步入营，有丁公等把住辕门不放，良曰：“禀复鲁公，有沛公借士张良来见，”丁公人营见鲁公曰：“辕门外有沛公借士张良来见。”公曰：“如何为借士？”范增曰：“此韩国人，五世相韩，为人极有见识。今随沛公为谋士，此来心下说词。公当先杀此人，去沛公一肩臂矣。”项伯闻此言，急止之曰：“不可，鲁公今始入关，正要收天下之心，使多士如云，方成王业，如何无故杀此贤士？况张良与伯厚甚，如公爱之，某当荐举麾下，此人足有稗益也。”公分付丁公，召张良进见。良入营，见鲁公全装甲胄，仗剑而坐，良曰：“某尝闻明王之治天下也，耀德不扬兵，善御世者，在德不在险，故大贾深藏而不露，巨富蓄财而下侈，势强示弱而不暴，兵多逆驻而下见，此老成长虑，识见高卓者之所为也。适见明公宴设鸿门，约会诸侯，亦一时之美举也。某意到此，必笙歌节奏，宾主交欢，喜百姓之莫安，庆暴秦之珍灭，宴荣竟日，尽醉而散，不意甲士环列，戈剑森严，金鼓大作，一团杀气，致令人心不安，各思回避。况明公九战章邯，制伏天下，谁人不知？何人不惧，不待恃强而自强，不待言勇而自勇，又何必大张声势而后见其威武哉？见今诸侯在外，见明公全无宾主之礼，所以惧而不敢进也，某不避斧鉞入营进见，幸明公察焉。”鲁公闻张良所言有理，遂令用士退后，离营一里远，金鼓少息，去甲胃并宝剑，更换官服，请众诸侯进营。丁公等人分付各小校，传令不许多带从人，止许带文臣或武将，止一名伺候，答应沛公带张良进见。 \\n 沛公不敢行往日兄弟之礼，却趋立陛下鞠躬再拜，称名上见，曰：“刘邦谨候明公麾下。”鲁公正色而言曰：“足下有三罪，可知之乎？”沛公曰：“邦乃沛县亭长，偶为众人所惑，举兵伐秦，得投麾下，凡有进止，惟公指挥，岂敢肆行无忌，干冒威严耶？”鲁公曰：“足下招纳降王子婴，遂尔释放，惟知独擅，而不知王命，罪之一也；要买人心，改秦法律，罪之二也；拒关遣将，阻诸侯之兵，罪之三也。有此三罪，伺为不知？”沛公答曰：“容刘邦一言，申明心曲。夫降王子婴，倾心投首，若遽尔杀之，是独擅也；暂令属吏以候明公发落，非敢释放也。秦之法暴酷，百姓如在镬中，悬望垂救，不速为更改，则法存一日，民受一日之害也，邦急为更改，正欲扬公之德，使百姓莫不曰：‘前驱开到者，尚能抚爱百姓，而为王师者，又不知如何抚爱百姓也’。又遣兵拒关者，非阻将军也，恐秦余党复作，不可不防也，今日不意复见明公于此，邦之幸也，明公如念素好，俯赐怜悯，乃人君之度也，岂敢佯为不知耶？”鲁公是个性刚的人，喜人奉承，听了沛公这话，全无一毫杀他的心，遂以手扶起沛公，便道：“非籍责怪足下，只因尔帐下司马曹无伤之言，故加足下有三罪，不然，籍何以至此？”沛公又再拜称谢，遂相让入座。鲁公坐了主席，众诸侯以次皆列坐，范增、张良、项伯亦得与坐，大吹大打，作起军中乐来劝酒。 \\n 范增见第一计不成，又见鲁公无杀沛公之意，那埋伏的人亦不敢动，遂以所佩玉玦，连举三次。鲁公卫沛公谦逊柔和，因思刘季为人，如何便能成得大事，范增只劝我杀他，今日请来赴会，无故便行杀他，反使诸侯笑我无能，以此不从范增之计。增见鲁公不看玉玦，心内急躁，便使陈平斟酒，以目达意，陈平即举酒向沛公前劝酒，那陈平细看沛公，隆准龙颜，有天日之表，因寻思：“沛公非常人也，他日定有大贵，若顺增意，是逆天矣。”于是斟酒向鲁公处多，向沛公处少。沛公已会其意，遂不致于失礼，此是陈平识沛公为真命，所以有意救援。 \\n 范增见三计不成，自叹曰：“若今日不杀沛公，他日必成大患！”困避席急出，要寻个杀沛公的人。正无措划，却见一壮士在帐后弹剑歌曰： \\n 我有一宝剑，出自昆仑西。照人如照面，切铁如切泥。 \\n 两边霜凛凛，匣内风凄凄。寄与诸公子，何日得见兮？ \\n 范增听罢大喜，这个人便可杀刘邦：此人姓项名庄，乃鲁公族人。范增使附耳与庄言曰：“君王为人呈性刚，中无决断，今日鸿门会，专为杀刘邦而设，却再三举玉玦，全不理论，若今日放了刘邦，后日再无此机会矣！汝可入筵前，以舞剑为乐，因而杀刘邦，汝之功不小也。”庄遂撩衣大步到筵前，曰：“军中之乐不足观，某愿舞剑，与诸公侑酒。”遂拔剑起舞，其意常在沛公，张良见庄舞剑，有杀沛公之意，急以目视项伯，项伯会张良之意，亦出席拔剑曰：“舞剑须对舞，电锋交措，可以夺目，庶足娱诸公之乐。”羽曰：“诺。”项伯仗剑，与庄对舞，常以身羽翼沛公。增深怅之，张良见事急，且项伯虽身翼沛公，而力尚未加，遂出席到军门外。丁公、雍齿拦住：“子房先生何往？”良曰：“欲出取玉玺。”陈平在后已解其意，便高叫道：“鲁公性急，快放子房出去！”丁公等只得放出。子房到外，见樊哙曰：“今项庄舞剑，意常在沛公，事甚急矣！将军当如申哙救庄公，奋不顾私，勇不惜命。今日鸿门困主，将军若不舍命救援，倘主公被害，千载之下，有愧申哙矣！”哙曰：“先生放心，愿学申哙救主，如有退避，非丈夫也。”哈大步便行，良曰：“你且后来，待我先入营。”丁公等复拦住问曰：“取的玉玺安在？”子房用手回指，撑着衣袖，遂瞒过二人，来到筵上，见项庄项伯，犹自舞剑。 \\n 樊哙至寨门外，大呼曰：“鸿门设宴，随从人均无毫厘酒饭，我见鲁公讨些酒饭吃。”遂带剑拥盾径入。丁公等意欲拦挡，怎当樊哙力大，将把门军士都撞倒，直进到中军，披帷而入，用剑将帐帷挑起，直到鲁公面前，仗剑而立，头发上指，目眦尽裂。鲁公便问：“壮士何人？”子房起身曰：“此沛公骖乘樊哙也。”又问：“来此何干？”哙曰：“闻大王作亡秦庆贺之宴，无分大小，皆赐酒食；惟哙从早至午，尚未得餐，肚中饥渴，实是难忍，告求大王一餐。”羽命左右赐酒一卮，哙一饮而尽；又赐生彘一肩，哙以所仗剑切而啖之。羽曰：“壮哉！汝复能饮乎？”哙曰：“臣死且不避，卮酒安足辞？”鲁公曰：“汝欲为谁死耶？”哙曰：“秦有虎狼之心，杀人如不能举，刑人如恐不胜，天下皆叛之。今怀王与诸侯约曰：‘先破秦入咸阳者，王之。’今沛公先破秦入咸阳，秋毫无所取，妇女无所幸，还军灞上，以待将军；劳苦而功高如此，未有封爵之赏，乃听细人之言，欲诛有功之人，此又亡秦之续耳，窃为将军不取也。见今二士舞剑，意在沛公，臣不避诛戮，干冒盛筵，一则为饥渴而来，二则为沛公申此屈抑，臣所以死且不避也。”羽转嗔作喜曰：“沛公有如此骖乘，真是壮士！”遂令项庄不必舞剑，须臾，沛公见羽大醉，只说入厕，即出辕门，丁公：雍齿拦注，张良急出曰：“传鲁公令：分诸侯不胜酒力，着放出。”随后陈平亦出，急呼：“着放出沛公。”丁公只得放出，樊哙保定出营，有靳歙、纪信、夏侯婴同从人接着沛公，急趋灞上。范增因计不成，又见鲁公大醉，甚恼恨，退去后帐纳闷。以此沛公得脱此难。 \\n 不说沛公脱离，却有一人在帐后弹鼓作歌曰：“饥熊下山，揭石见蚁，吞之入喉，不妨咳嗽而出。危乎哉！危乎哉！” \\n 子房听之，看其人黄白面皮，神清气爽，执戟而立，只是冷笑，良问曰：“壮士如何冷笑？”其人曰：”范老枉费心，张良能识主；今日脱鸿门，他年镇寰宇。”遂不再言而去。良叹曰：“真贤士也！”不知是谁？且看下回分解。 \\n  \\n   \\n  "}
{"章节": "第二十四回 项羽杀婴屠咸阳", "正文": "  \\n 第二十四回　项羽杀婴屠咸阳 \\n 　 \\n  \\n 却说张良见作歌之人，语言出众，堪荐举归附沛公，正欲请问姓名，只见人报鲁公酒醒，要寻沛公，张良急急转到帐前曰：“沛公力不胜酒，已告过大王，蒙分付着回灞上去，留张良在此谢酒，”羽大怒曰：“刘邦不辞而去，汝尚巧说！”范增听得羽发怒，急来见鲁公曰：“刘邦言虽柔和，实含奸诈，前献三计，明公统不见信，今观不辞而去，实是欺侮！放沛公回灞上，皆是张良之计，公不可听遮饰之词。”羽闻增言，愈加暴怒，分付左右将张良斩讫报来，只见张良大叫曰：“冤哉冤哉！大王勿怒，臣乃沛公帐下一借士，臣本韩国人，沛公原非主也，臣何故与他遮饰？大王威镇天下，谁人不惧？若杀沛公，反掌之易耳，何必以设筵为由？筵前杀人，甚非长策，使天下诸侯闻之，皆以大王不敢与沛公为敌，却赚来鸿门杀之，纵得天下，不能名正言顺，百世耻笑也。愿大王赦臣回灞上，将传国玉玺，并各样珍宝，取来献与大王，那时即位天下之主，名分自正，天下归服；若今日杀臣，使沛公闻之，决逃走他国，将王玺或献与他人，或弃毁不存，大王失此重宝，岂不所见之误耶？”鲁公闻张良之言，急着放了，便曰：“子房之言是也！不然，使天下之人笑我之怯，况我干戈已定，四海归心，量刘邦草芥耳，岂足与我为敌？若听范老之言，几坏我事！”遂令张良回灞上：“快将玉玺珍宝献来，若复抗违，决统百万雄兵，将灞上踏碎，汝难以保命矣！”张良曰：“谨遵大王之命。”便拜辞回灞上，来见沛公。沛公再三称谢：“若非先生，刘邦之命休矣！”即将曹无伤拿出，斩首示众。 \\n 沛公因问张良：“鲁公有何话说？”良曰：“彼因明公回灞上，竟欲杀我，被我一篇言语说过，要我明日献玉玺珍宝，不可失信，须当与他。”沛公曰：“玉玺乃传国之主，恐不可与人。”良曰：“不然，得天下者在德不在宝：若明公吝而不与，必惹刀兵，终为他所得矣。不若做个人情，明早我持去献与他，他见了决喜，凡事皆不计较，我却得以从容图大事，此所谓舍小以取大也。”沛公曰：“善。” \\n 次日，张良持玉玺并珍宝赴鸿门来见，鲁公令人传入，遂拜见，将玉玺并珍宝献上曰：“沛公昨日蒙赐酒，今日尚病未起，恐失信，使小臣献上，乞赐收录。”鲁公见王玺并各样珍宝，陈列几上，光润无暇，真天下之奇宝也，心中甚喜。内有一宝，乃照星玉斗，遂命范增曰：“此宝甚佳，与先生珍玩。”增接玉斗在手，掷于地上，以剑击碎，曰：“天下事去矣！我辈皆为沛公虏也，此物奚用焉？”鲁公怒曰：“为臣之道，不敢齿君之辂焉，古人云：‘君赐食，必先尝；君赐生，必畜之。’况玉宝乎？我方赐尔，尔即击碎，是何道理？”增曰：“齐威王耻魏惠王宝照车之珠，言：‘不过照百乘；我有四贤臣，可以照千里。’是古人重贤不重宝也。臣今所重者，沛公之首，乃天下之宝，奈明公不听老臣之言，遂失此机会，今却受此无用之物。此有激于中，所以击碎，非虚君之赐也。”鲁公曰：“沛公怯弱，终不能成大事。”增曰；“昔者邓侯不杀楚文王，而楚卒灭邓；楚子不杀晋文公，而晋卒灭楚子。今明公不杀刘邦，此人必与公争天下矣！今若放之生，如放龙归海，纵虎入山，欲再拘挛，不亦难乎？”良曰：“不然！大王威武，天下莫敌，力能扛鼎，势能拔山，九战章邯，力降子弟，各国诸侯，肘膝而见，较之邓侯楚子，天壤悬绝。况沛公入关，凡事不敢自专，等候大王，可见无远大之志。今君比文公晋侯。抑又过矣！”鲁公曰：“料沛公无能为也！张良，尔且随我议事，沛公处用你不着。”增曰：“大王前日要杀张良，被他掩饬过；今又留在左右，恐非心腹。明公察之。”羽笑曰：“先生过虑！张良不过一儒士耳，在我侧有何欺诳？”增曰：“明害者可防，暗损者难测，明公更思之。”羽曰：“匣有宝剑，谁当我哉？”遂不听范增之谏。张良只是冷笑。 \\n 却说鲁公召众将计议曰：“关内已破，玉玺已得，但降王子婴尚未来见，诸侯如何宾服，可差人写书与刘邦，讨子婴来诛之，则大事定矣。”遂修书一封，差人赴灞上讨子婴。 \\n 沛公见书曰： \\n 我与尔共伐暴秦，扫黔黎，拯民涂炭。吾今入关已十余日矣，三世子婴，久不来见，此必尔占晞不发，意或他图。我统大兵，与尔比武，以为何如？ \\n 沛公观罢书，召诸将议曰：“项羽今已违约，竟王关中，书取子婴，诈为降楚，塞诸侯之口，复怀王之命。意欲不与，又恐动兵；意欲与之，甚失初意。”诸将曰：“羽势不可敌，当以子婴与之。倘其诛戮，愈见明公宽德，天下自有公论。”沛公召子婴出，谕之曰：“尔前日归降，念一国王爵，顺天投首，不忍加诛，即时释放。不意鲁公违约，欲王关中，今日持书来取。尔当备宝货妇女投献，彼贪而好杀。若得金宝，彼必喜悦而全汝之命。尔宜一往，不可自误！”子婴大哭曰：“既降沛公，已得生矣，今复投见鲁公，性命决然难保。”诸耆老公子曰：“沛公长者，宽仁容众，决不可失也！”俯伏在地，沛公曰：“鲁公威武甲天下，不可抗违，若或迟延，定遭毒手。”众公子耆老曰：“不可降！不可降！不如弃咸阳而走，尚可以延残命耳！”子婴曰：“我若逃去，百姓决遭残虐。我为君不过数日，又无恩泽及民，使民被害，吾不忍也！”众人闻子婴之言，莫不下泣。 \\n 子婴仍来轵道傍请见。只见层层甲士，灿灿于戈，万缕征尘，一天杀气。鲁公一马当先，看那子婴时，素练系颈，缟衣拖身，二绳系背，口衔款表，鲁公接过表来观看，表曰： \\n 始皇之孙扶苏之子三世子婴上言：伏以秦祚中绝，赢图失所，七庙亡祀享之礼，四海蹈涂炭之灾，大丧人心，遂至瓦解。玉符西指，六国从风，黄鉞下临，群儿束手。威令行不速之命，神武昭不杀之恩。臣婴等非敢望宗庙以承宗，惟求守坟墓而延日，百日荷再生之福，一门沾重见之光，早赐生全，愿投肝胆，周封不断，姬锡有根。汤王存夏后之宗，遂成六百之统；武王树殷胄之后，乃开八百之基。大王继殷周而王关中，存赢氏而宏楚胤，臣婴等下情，无任战栗恐迫之至。 \\n 鲁公看罢表文曰：“尔祖虏六国之子孙，害天下之百姓，遗患于汝，汝有何说？”于婴曰：“废关东六国者，乃先祖始皇之所为，非臣之罪也。玉必欲杀臣，臣亦不敢怨。但咸阳遭二世残暴，百姓未得安生一日，今日大王入关，百姓已再见天日矣，愿杀臣以雪天下之恨，惟望存百姓以服天下之心。臣虽死犹生，大王德威兼虚矣。”婴言未尽，鲁公急喝英布下手，只见英布一剑，数败楚兵。 \\n 将子婴杀了，霎时间愁云生大，黑雾漫漫，四下悲哀不绝。 \\n 却说秦民见杀了子婴，又见天日昏暗，一齐呐喊，振动天地，尽道沛公有德，万代至君；鲁君不仁，灭门绝户。那鲁公听得这话，大怒，便传令着大小将校，尽将咸阳百姓杀死，范增急下马来谏，未知如何？且看下回分解。 \\n  \\n   \\n  "}
{"章节": "第二十五回 项羽违约僭王号", "正文": "  \\n 第二十五回　项羽违约僭王号 \\n 　 \\n  \\n 鲁公见秦父老宗室，齐声发怨，欲尽杀之，只见范增急下马至鲁公前大呼曰：“不可！不可！昔刘邦入关，秋毫无犯，约法三章，深得民心。今大王恩信未施，先杀子婴，却又杀咸阳百姓，恐人心一失，天下不可图也！”鲁公曰：“我今率天下诸侯，共伐暴秦，子婴乃秦王也，如何不杀？只百姓齐声毁辱我，即是叛逆，若少存留，定为后患。”增曰：“昔鲁公杀一无罪宫女，遂致九年旱涝；景公怒杀宫妃，台倾三里。只因无罪杀人，化为飞蝗，残食五谷。故古人云，‘一夫衔慨，六月飞霜；匹妇含冤，三年不雨。’今愁云黑雾，因是无罪杀了子婴，以致上天垂象。可怜百姓无辜，若行屠戮，有伤和气。”范增正苦谏之间，只闻咸阳百姓喊声不止，鲁公愈加忿怒！不听增谏，随令英布催趱人马，大肆屠戮。一时杀秦公子宗族八百余人，文武百姓四千六百余人，积尸满市，流血满渠。咸阳百姓，闭门关户，路上通无人行。鲁公尚怒气不息，又要将咸阳一城百姓，尽数杀灭。范增见了，放声大哭，复又向前拦住，以头抵马首而谏曰：“昔汤王时，天下大旱，汤以己为牺牲，祷于桑林之野，以六事自责，三日，遂大雨。汤舍身尚为百姓，况秦民无罪，今日屠戮，上干天和，大王独不惧之乎？”鲁公见增苦谏，然后传下将令，着三军收兵，遂径入秦宫，周迴看了一遍，只见楼台掩映，殿宇巍峨，乃叹曰：“秦有如此富贵，不能守，可惜可惜！”增曰：“只因残虐百姓，不听苦谏，乃至此耳！”羽默然不答，遂出宫至本营。 \\n 天色已晚，羽命掌灯，请范增议事，增至帐下，羽曰：“今既入关，已得玉玺，又杀了子婴，秦已灭矣。天下不可一日无主，吾欲继此而王于关中，先生之意，以为何如？”增曰：“诸将佐从明公游者，不过望封侯荫子，攀龙附凤，以享富贵耳，今听公此举，正合众人之意。但须请命怀王，讨一道诏旨，然后即王位，方名正言顺，免天下议论。”羽曰：“善。”遂令项伯赴怀王处请命。 \\n 一日，伯到彭城，致命怀王，怀王曰：“吾前已有命，但先入咸阳者为王，又何必请命？”伯又再拜致命曰：“鲁公功高望重，沛公力弱势孤，不若大王命鲁公为王，足以镇抚百姓。”怀王曰：“不然。信者，人君大宝也，前约已定，若复更张，是失信于天下。尔速回，但如约耳！”伯辞怀王，回见项羽，项羽曰：“怀王诏命如何？”伯曰：“怀王惟以先约为王，不肯发诏。我又再三恳告，但曰如约耳。”羽大怒曰：“怀王用乃吾家所立，又无征讨之功，何以得专主约也？况平定天下之绩，皆诸将为我用力耳。今乃仰求于人，非大丈夫之所为也！”遂令择日上号。范增曰：“尊号须要合古，又要称上意，若要停当，必问张良。他多读书，最知历代尊号，如若合上意，便是忠于大王，若是欠当，就是欺昧不肯实说，大王当杀之，以正国法。”鲁公随即召张良。 \\n 张良从灞上来，方欲见鲁公，闻召即至。鲁公曰：“我欲王关中，但未有尊号，闻汝多读书，五世相韩，必知帝号，务要斟酌停当，要服天下诸侯。”良自思：“此必是范增见识，将这个担子放着在我身上，若我正名上尊号，定致鲁公猜疑，却用谗言害我，我只从头说起，随他自拣。”张良便曰：“尊号各有不同，容臣细说，在大王拣用。自古圣帝明王，有天下必有国号，如三皇之后有五帝，是那五帝？少吴、颛顼、帝喾、帝尧、帝舜也。少昊名挚，字青阳，姬姓也，以金德王天下，建都于曲阜，凤凰来仪，遂以鸟名官，在位百年而后崩。颛顼，黄帝之孙，昌惠之子，亦姬姓也，以水承金，在北方，主冬。颛顼治天下，十二岁而冠，二十登帝位，以水纪官，在位七十八年，年九十八岁。帝喾，亦姬姓也，其母不觉生而神异，以木承水，建都于毫州，在位七十八年，一百五岁而崩，帝尧姓伊祁氏，其母庆都，怀孕十四月而生尧于丹陵，命名曰放勋，眉有八彩，丰下锐上，十五岁佑帝挚，受封于唐，年二十登帝位，以火承木，建都于平阳，景星耀天，甘露下降，凤凰止于庭，芝草生于郊，厨中有生肉脯，其薄如翣，鼓动则风生，使食物寒而不臭，在位五十年，舜摄位二十八年，寿一百一十八岁而崩，帝舜姓姚氏，其先出自颛顼，母见长虹，意感而生舜于姚墟，因姓姚氏，字都君，家于翼州，以土承火，年六十一岁即帝位，九十五岁使大禹摄政，寿一百岁而崩。此五帝也，盖帝者，天号也，德配天地，不事干戈，不行杀伐，揖逊有天下，大王可称之乎？”羽寻思：“我杀了子婴，以征诛天下，有愧五帝，似此不可以称号。”乃曰：“帝号恐未稳，汝可说王号如何？”良曰：“五帝之后，有三王，夏、商、周是也。夏禹王姓姒，名文命，字高密，长于西羌，尧命为司空，继父鲧治水，以金承土，都安邑，寿百岁；相继十九王，共四百三十二年。殷乃帝喾之后，姓姬，名履，字天乙，是谓成汤，身长九尺，肩四肘，有圣德，放桀于南巢，即天子之位，以水承金，年百岁而崩；相继三十一王，享国六百二十九年。文王因商纣无道，修德政，三分天下有其二；武王继立，观兵于孟津之上，四年始伐纣，为天子，以木承水，年九十二岁而崩；相继三十六王，享国八百六十六年。此三王也，克勤克俭，敦仁尚义，厚德好生，不私一身，而专为百姓，如治水之劳，祷雨之勤，谏纣致囚，皆是三王盛德，大王可称之乎？”羽曰：“王号可称，但不知王之下，又是何号？汝可再与我一说。”良曰：“王之下有五霸，齐桓公，宋襄公，秦穆公，晋文公，楚庄公，此五霸为天下除残去暴，各霸一国，假仁尚义，威武强大，人皆恐惧，大王可称之乎？”羽曰：“王号虽宜于古而下合于今，霸业虽合于今而未尽乎古。若合古今而兼有之，不若称楚霸王。我生于楚，自淮以北为西梦，尔群臣草诏，当以我西楚霸王，颁行天下。”范增急出止之曰：“王号可称，霸号不可称。古人云：‘大霸不过五，小霸不过三。’大王不可听张良之言，误称霸王。”羽曰：“五霸享年最久，我之所行，正合五霸。今称霸王，乃吾自立，张良不过分列三等，岂敢误我？先生不可见错！”范增低首不语，遂退帐后。羽重赏张良，择日拜郊，布告中外，遂称为西楚霸王，王楚地九郡，以彭城为都，阳尊怀王为义帝，迁于江南彬州，实不用其命。 \\n 又说秦府库被沛公兵初入，各争取财货，已空虚矣，至是霸王费用不敷，欲要赏劳功臣将士，无处支给，因问范增曰：“众将士随我征进，一向劳苦，今欲发府库钱粮，以酬其功，但库藏空虚，何以支给？”增曰：“此最容易：沛公先入咸阳，财货所在，他尽知其详，召沛公、张良来问他，必知下落。”霸王差人灞上，召沛公。只见张良闻知，急使人说与沛公可早来，如霸王问钱粮事，但云张良尽知。沛公依言遂来，见霸王毕，霸王曰：“尔先到咸阳，秦府库钱粮，如何不见下落？”沛公曰：“秦府库粮，臣初到未得细查，闻张良曾说他知下落。”霸王即召问张良：“尔知其详，如何不说？”良曰：“大王不问及，臣不敢说，秦之宝货钱粮，自孝昭累积到始皇，他家财富，天下无有其比，今日如何空虚，只因修骊山时将宝物财货，费了一半，其余盖收入始皇墓中，后来胡亥又将府库钱粮浪费，以此空虚。”霸王沉思一会，便问范增曰：“既宝货在始皇墓中，何不差人掘开取出，以劳军士？”增曰：“始皇墓中，不过陈设平日玩好之物，如何有财物？”良笑曰：“军师不知也！闻始皇墓方圆八九里，高五十尺，以珠玉为星斗，以水银作江何，以金银围绕其椁，以百宝设于柩前为珍玩，以宫女数百人为殉葬，六国奇宝，如珊瑚玛瑙，翡翠琉璃，尽在始皇坟墓中，每夜半，常有光彩发现，如何无财物？”霸王听说歆动，便要差人掘墓，增曰：“始皇虽无道，乃帝王坟墓，无故不可轻动，若掘开取物，其迹似劫墓矣！大王初即位，决不可为也。”霸王曰：“始皇无道，并吞六国，费天下之财，竭天下之力，残虐百姓，甚于桀纣，焚书坑儒，恶贯天地。我今既杀子婴，诛灭其族，此恨未解，正欲掘墓鞭尸，然后快于心也，岂独爱秦之宝货哉？”次日，遂领人马十万，来掘始皇坟墓。未知如何？且看下回分解。 \\n  \\n   \\n  "}
{"章节": "第二十六回 霸王封天下诸侯", "正文": "  \\n 第二十六回　霸王封天下诸侯 \\n 　 \\n  \\n 却说霸王领兵至骊山，只见：苍松笼殿宇，古柏映楼台。明堂容万马，山势拥千蛟。石栏盘白玉，神路贯天衢。左右列狮驼虎豹象，东西列文武铁衣郎。戟门壮丽，为千百年之规模；陵寝巍峨，有亿万载之形势。 \\n 霸王下马到墓前，亲监军卒掘冢。那三军呐一声喊，人人奋力，个个争先，斧声振地，尘土遮天，鸟兽潜迹，狐狸丧胆。一连三日，大冢已开，不见正穴，百般搜寻，莫知墓所。霸王焦躁，急传令有知穴者重加赏赐，只见一人高叫：“大王欲知穴道，惟小臣可以开得。”霸王看其人，乃英布也。霸王便问曰：“尔如何知始皇陵寝穴道？”布曰：“臣昔时曾修骊山大工，督管夫役修墓，所以尽知穴道。”霸王大喜，使命英布率领众军卒，自正北向正南，平掘有十丈长，入地有五丈深，遂有空隙处，又掘五六尺深，只见有石牌楼竖着，里边都是石城石门，再无土地，两扇石门紧闭，英布便令军士扒上城头，有两条石龙，一升一降，中间有石管心，用铁锤打碎，里面一声响，管心落地，石门遂开。入到石城，中有大路，皆白石砌就，两边俱有栏杆，行有二里远，方是墓门，惟开里边，有大殿、享殿、寝殿，三宫六院，盖造十分齐整，寝殿中便是始皇灵柩，面前陈设宝货，周围堆积金银六十万，各样宝物一百二十件，尽数起出。欲要击碎始皇石柩，英布谏曰：“不可，此石椁也，内藏石柩，中有铁箭铁炮石子，若走动消息，里边箭炮石子打出，决伤军士，不若仍用土填满，庶几无事。”霸王从其言，将金银主货载回赏军。又见阿房宫楼阁华丽，光耀云霄，联络不绝，霸王叹曰：“此秦之所以亡也，费尽天下财力，方成骊山、阿房二宫。我为王，留此故迹无用。”遂命军士将阿房宫烧毁，相连宫院，尽皆延烧，三个月烟焰不绝。霸王烧尽阿房宫，遍咸阳城中，无一家不惊惶，无一人下怨恨。 \\n 众诸侯屯军日久，各有思归之念，因与范增计议曰：“我等长在此屯注，霸王又无封爵之赏，各地方倘有变乱，何以处之？”增曰：“我正欲奏知王上，不意诸公乃有此议。”随同诸人来见霸王，进言曰：“天下诸侯各将士，随陛下伐秦，俱有勤劳，今屯住日”，费用甚多，乞奏陛下，照功封赏，使各归故土，深为便益。”霸王曰：“诸侯久住于此，正欲加封，卿等所奏，实合朕意。”因又与增密议：“昔怀王约先入关者王之，今沛公先入关，当王关中，就如照功加封，沛公亦当首先封王，必建都咸阳，但恐据关阻险，深为后患，以此待疑未决，先生有高见，早力区画，然后好以次加封。”增曰：“巴蜀乃秦之罪地，山川险阻，地方艰苦，封沛公力汉王，亦不失为关中之地；却将章邯、司马欣、董翳封为三秦王，阻住汉中之路，使他南无所进，东无所归，老死汉中，虽为加封，实是左迁也。”羽曰：“此计甚妙。”于是传令着军政司，核查诸侯并各将土功绩，依次封赏。乃封沛公汉王，都南郑，管四十一县。其余各有封赏，章邯为雍王，都废丘，管上秦三十八具；司马欣为塞王，都栎阳，管下秦一十八具；董翳为翟王，都高奴，管中秦三十具；申阳为何南王，都洛阳，管河南二十县；司马中为殷王，都朝歌，管河南三十二县；英布为九江王，都六台，管四十五县；共敖为临江王；吴芮为衡山王；田安力济北王；魏豹为西魏王；张耳为常山王；臧茶为燕王；赵歇为代王；田横为上齐王；田郁为中齐王；郑昌为韩王；陈胜为梁王；田荣为前齐王；田庆为前赵王；陈馀为北赵王；田市为交东王；项正为春胜君；项元为安胜君；范增为丞相，称亚父；项伯为尚书令；钟离昧为左司马；丁公为左将军；龙且为大司马；季布为左司马；雍齿为左将军；刘存为后将军；陈平为都尉；韩生为左谏议；武涉为右谏议；桓楚为大将军；子英为引战大将军；子琪为大将军；韩信为执戟郎。各封爵已毕，排设筵宴管待，遂颁诏传布中外不题。 \\n 却说沛公众将，见封沛公为汉王，皆失色，莫不曰：“巴蜀秦之罪地，我主公先入咸阳，却反左迁于汉中，此必范增之计也。不若会聚众将，纠集人马，与霸王对敌，务如怀王之约，庶免老死褒中。不然，决不能生还乡里也！”樊哙高叫曰：“众将说得是，我便为先锋，同我杀霸王去。”汉王亦大怒曰：“王我于关中，建都咸阳，此乃怀王之约！今却迁我于罪地，重山峻岭，岂可以一朝居乎？”丞相萧何等谏曰：“虽王汉中之恶，不犹愈于死乎？能诎于一人之下而伸于万人之上者，汤武是也。臣愿陛下王汉中，养其民以致贤人，收用已蜀，还定三秦，天下可图也。”张良亦谏曰：“蜀虽秦之罪地，内有重山之固，外有峻岩之险，进可连并天下，退可距险而守。楚虽有百万之众，岂能寇我那？此正兴汉之地，养武之国也。大王正当欢欣领命，指日即行可也。若少有不满之意，彼必寻事致害，反中其计。范增终日只要害大王，大王尚不知机，反欲与楚作对。况楚兵强势重，岂能与之抗乎？”汉王起谢曰：“若非先生之言，几自误矣！”郦食其曰：“居汉中有三利，若居关中有三害。何谓三利？盖蜀地道路险，且人不知虚实，其利一也；操练军卒，惯于登跌，其利二也；人心思归，各相努力，其利三也。何谓三害，盖丰沛虽为故乡，韩魏临境，易知邦内之事，其害一也；苟欲起兵卒以攻楚，范增必知深浅，易得防备攻击，反生不测之患，其害二也；人心或动，莫不喜大而欺小，好强而怯弱，见楚家兴旺，因而奔归，大王谁与为守？此三害也。大王当忍励，卧薪尝胆，王业可图，天下可得也。”汉王大喜，遂议启行不题。 \\n 范增忽思刘邦乃火命人，凡旗帜尚赤，今居汉中，乃西方，为金地，金得火，必成大器，急来见霸王曰：“刘邦封他为汉王，甚有不满之意，诸将皆出山东人，又各争忿不平，以为陛下背约。若不就此除之，决有后患。”霸王曰：“封诏已出，业已定矣，又何更张？”增曰：“明日众诸将来见陛下，只问他：‘我封汝为汉王，尔去褒中，去也不去？’他若言去，是自专矣；若言不去，是欲王关中矣，陛下即令斩之，以除此患。”王曰：“善。”次日，汉王等来见霸王，行礼毕，只见霸王问曰：“汉王，我封尔褒中，汝去也不去？即便说来！”汉王曰：“食君之禄，命悬于君手，怎敢说去也不去？臣譬如陛下马也，鞭之则行，揽辔则止耳。”霸王笑曰：“卿可说善喻矣！”遂无杀汉王之意，及退回汉营，子房急求见口：“大王知今日之危乎？”汉王曰：“不知。”子房曰：“陛下洪福甚大！方才霸王问大王夫也不去，若不是大王善于答应，决有杀身之祸。”汉王闻说愕然，便问良曰：“似此久住，恐生不测，为之奈何？”良曰：“待臣会项伯、陈平，再作商量。大王可分付预修行装，待霸王命下，即便起身，庶免谋害。”于是张良会项伯、陈平备说范增谋害之意，汉王今急欲起身，未有脱身之计，想二公必有妙算搭救，若他日汉王得地，决不敢忘今日也，陈平沉思半晌，向张良附耳云如此如此，良曰：“此计甚妙。”不知陈平用何计，且看下回分解。 \\n  \\n   \\n  "}
{"章节": "第二十七回 陈平定计救汉王", "正文": "  \\n 第二十七回　陈平定计救汉王 \\n 　 \\n  \\n 霸王封诸侯日久，未得差人致命义帝，又闻车驾尚在彭城，不肯幸彬州建都。霸王因召群臣计议此事，何以处之？陈平出班奏曰：“天无二日，民无二主。今陛下既颁诏为天子，改号封天下诸侯，却又致命怀王，是有二天子矣。外边百姓皆云：‘以臣封臣，古今罕有。’若果有此言，不足以服天下。臣有愚见，此时急差亚父领二骁将，立等义帝起身，远处僻地，就如废置一般，亦不必致命，庶可以塞百姓之言，免天下议论。”羽曰：“此言正合吾意。”随命范增：“领桓楚、于英，赴彭城催逼义帝往彬州建都，仍将彭城修饰齐整，朕欲往一观，不忘故土之意也。”范增不敢违命，只得启行，因来辞见曰：“臣虽领命赴彭城，恐左右蒙蔽圣聪，臣有三事上谏，乞陛下留神：第一不可离成阳，盖咸阳自古建都之地，沃野千里，天府之国也；二当重用韩信，盖韩信有元戎之才，但时未遇耳，若陛下举而用之，兵随将行，将逐兵行，纵横天下，所到无敌，如不欲用，即杀之，免使归他人，为后患也；三不可使汉王归汉中，且稽留在咸阳，待臣还再作区处。此三事至紧要，不可忽也。”霸王曰：“卿去早来，所言三事，朕记在心。”范增遂同桓楚、于英赴彭城去讫。 \\n 且说次日陈平上表曰： \\n 国家以理财为先，圣人以俭用为本，财不理则出入无度，费用无经，财力尽而死必去矣；不俭则奢侈日靡，仓库日虚，民不聊生，而国必亡矣。陛下初登大宝，以民为天，若不节用，何以为治？现今诸侯集聚咸阳，每一路诸侯带领本部兵马，不下三四万，总约大数，何止百万？所用不可胜数，仓库空虚，钱粮将尽。如一路诸侯，支酒食二十五担，羊一十五只，猪二十口，大牛五头，麦二百斤，柴四十担，兵吏人等以十万为率，每名日支米二升，杂豆一升，料豆二升，草二束；通算每日总支酒三面担，羊二百只，猪四百口，大牛百头，面四千斤，柴八百担，米二万石，料豆二万石，杂豆一万石，草二万束。以百万算来，费用不资，臣实寒心。若不急令还国恐百姓力难支持矣！伏乞圣裁臣等下情，不胜恳切之至。霸王看罢表文，即时传令，着新封诸王，限五日内俱还国，惟汉玉且留咸阳，另有别议，张良闻知大惊曰：“汉王休矣！若范增回关中，必有谋杀之意，如何得走汉中。”急来见汉王。王曰：“今日霸王分忖诸王皆令还国，惟刘邦另有别议，此必谋害之意，为之奈何？”良曰：“大王老小，皆在丰沛，明日可上表，只说给假搬取家小，臣有救大王之计。” \\n 汉王随令郦生作表，次日投进，表曰： \\n 圣王以孝治天下，而天下莫不归于孝，使父子和睦，仁爱浃治，不变时雍，遂成至治。臣邦丰沛小民，从风西向，仰托鸿猷，受封王爵，天下之至荣，千载之遭际也。臣身虽荣，父母妻子，远在故土，未得阖门共居，以享天乐，意欲差人搬取，又不得亲扫坟墓，荣归乡里，以彰陛下恩及殁存之德；伏乞留兵马驻扎咸阳，只身领数骑赴丰沛，给假限三月，搬取家小，共沐王化。下情未敢擅便，伏惟圣裁，不胜惶恐之至。 \\n 霸王看罢表曰：“卿欲回丰沛，搬取父母，亦是人子孝亲之意，但恐非其本心，或因朕昨日留卿且在咸阳，故有此奏也。”汉王曰：“臣父年老，无人奉侍，怀思日久，见陛下新即位，不敢冒干，今见清侯还国，皆得归省父母，独臣留此，又不知何日得见臣父。”汉王说到痛切处，哭泣不止。张良出班奏曰：“汉王不可放他搬取家小，只可独遣还国，陛下仍着人取大公并家小为质，庶汉王无别心。”霸王曰：“我意要留汉王且在咸阳，未可放回，正恐他有异志。”陈平出曰：“陛下既封刘邦为王，已布告天下，今复留此，恐不足以取信于中外，不若从张良之谏，以太公为质，乃令汉王还赴褒中，既全大信，又得管束汉王之心。”霸王曰：“既议停当，准着汉王还国，不许给假回丰沛。”汉王拜伏在地不起。霸王曰：“卿且赴褒中去，待朕建都彭城，将卿老小供给养赡，从容着人来取，亦不失奉养之意。”汉王就拜谢曰：“感陛下大恩，生死不能忘也。今即辞陛下赴褒中去。”只见钟离昧上谏曰：“前范亚父临别时，曾说不可放汉王入褒中去，今陛下如何忘了？”霸王曰：“留他老小住彭城，已管束之矣，又何稽留汉王？况封诏已传播内外，如何信亚父之言，使朕失信于天下也？”遂不听钟离昧之谏。有韩信叹口：“使汉王入褒中，不带家小同行，正中其计矣！他日以思归之心，奋鹰扬之勇，吾辈皆为所虏也！惜亚父之言成画饼耳！” \\n 却说汉王回营，即令分付大小将士，作急起行。于是众将整率人马，簇拥汉王离咸阳。只见关中百姓，闻知得汉王启行，扶老携幼，塞满道路，何止有数万人哭倒在地，为首有数十老人曰：“我等指望大王为关中之主，不想今大王往汉中去，又不知何日东归，得再见天颜！”攀辕拊辙，恋恋不忍去。汉王抚之曰：“尔等各安生理，无生异心，他日入关，又得相见。”百姓又要远送，萧何急止之曰：‘霸王法度甚严，汝等不可只顾远送，恐知觉，汝等反其受害。作速回去！”百姓尚哭不止，张良令樊哙快挥人马，奔峡山驿大路而行。九十里，至安平县；四十互里，至扶风县；四十五里，至凤翔郡；三十里，至迷魂寨；三十里，至宝鸡县；五十里，至大散关；六十里，至清风阁；六十里，至凤州，入栈道。汉王人马俱山东人，不识险路，看见连云栈如此险峻，各人大叫曰：“我等过此险路，若有人在此把住，要害我等，再不想得生还矣！与其束手而死，不如与楚决一死战，大丈夫之所为也！”那樊哙便道：“说得是！”大喊一声，率领众将，又要杀上咸阳。不知如何？且看下回分解。 \\n  \\n   \\n  "}
{"章节": "第二十八回 张子房烧绝栈道", "正文": "  \\n 第二十八回　张子房烧绝栈道 \\n 　 \\n  \\n 却说樊哙等见栈道十分险恶，人人有思归之意，各呐一声喊，便要杀回关中来；汉王亦怒曰：“我奉怀王约，先入关者为王，谁想背了前约，听范增好计，左迁我来到这等险峻去处！又着章邯等三人，阻塞东归之路，纵使腾云也出不去。不如从众人之意，此时三秦尚未据守，正好杀上咸阳，与他拼个死活，倒是良策。”萧何、张良、郦生下马跪伏在地曰：“不可信众人一时暴性，决误了大事。褒中虽险，乃大王兴王之地。况西南静僻，随大王招军养士，霸王决不得知。待人马强壮，兵势严整，那时还定三秦，天下不难图也。若今听众人之言，倒转东向，霸王率三秦而西来，势如压卵，欲求再用为汉中王，不亦难乎？”汉王从其言，即令樊哙催趱人马，向褒中来，前到金牛岭，汉王曰：“如何为金牛岭？”郦生曰：“昔蜀道无路往来，秦惠王要兼并六国，闻蜀中有五个力士，俱有神力，秦乃用生铁铸五个铁牛，置于秦地，诈言铁牛每日粪金五斗，秦国以此富强。蜀主闻知，遂以为为实，乃令五丁力士开山凿路，通入秦国，盗窃铁牛。五丁既开了山路，来到秦地，不想铁牛俱是假设。遂伐蜀。” \\n 汉王正行之际，只见子房下马近前奏曰：“臣良送陛下到此，欲辞回韩国。”汉王大惊曰：“先生一向与邦相从，深得教益，一时不相舍，今欲辞归，使刘邦何所依附？”良曰：“臣辞陛下往东行，虽看故主，实与陛下去干三件大事。”王曰：“那三件事？”良曰：“一者说霸王迁都彭城，留关中与陛下为建都之地；二者说诸侯反楚归汉，且令霸王无西征之意；三者与陛下寻一个兴刘灭楚定天下之大元帅。干了这三件事，臣在咸阳与陛下相会。愿陛下百事忍耐，不要急躁。汉中不过暂居，多则三年，少则一二年，管教陛下东归。”汉王曰：“果如先生之言，刘邦虽受苦万千，亦不敢埋怨，但先生所举元帅，有何凭信？”良曰：“臣有角书一纸，内有臣手字，并与陛下平日密言之事，陛下须留用，不可失也。”汉王执良之手涕泣曰：“先生不可失信！如见大公，为我恳恳拜上，善加调摄，抚养老小，一日得东归，尚有迎养之日，非是敢抛弃父母，只因霸王背约强暴，不得已赴褒中以图苟免耳。”良曰：“谨遵王命。”又与萧何相别，拉在无入去处，暗与定计道：“这股这般，如寻得破楚元帅来，丞相可用意举荐。”何曰：“先生放心，凭你角书，已知其为大将，焉敢蔽贤误国耶？”张良辞了汉王及众将，带领五个从人，复回旧路，往关中来不题。 \\n 且说汉王大军正行之间，只听得后军一齐叫苦不迭。汉王回头看时，只见烈焰连天，浓烟遍野，随处火焚三百里，相缘燎彻万家村。汉王亦大叫曰：“此必是张良孺子放的人，烧绝栈道，使我不得东归矣：却不知又是何主意？”诸将士齐声怨骂张良，各各放声大哭曰：“我等生为关内人，死作褒中鬼，何日修起栈道？”众人正嚷闹间，又只见萧何向前附王耳曰：“大王不可怨骂张良。臣昨日与张良相别时，曾说烧绝栈道，有四件利益：一者使霸王闻知烧绝栈道，料我主再无东归之意，他亦无西顾之忧矣；二者使三秦高枕，不为严备；三言使随来人安心在汉中，奉事大工，再无思归之意；四者使诸侯无相攻击，而盗我之兵也。有此四益，大王何故怨骂张良？”汉王闻说，大喜曰：“若非丞相之言，几几误怪子房矣！”遂令三军前进。 \\n 一日，汉王到褒中，择日即王位，安抚百姓，施仁布德，治民以宽，汉民莫不悦服，此年五谷丰熟，家家快乐，处处笙歌，汉王甚喜。于是封萧何为相国，曹参、樊哙、周勃、灌婴等以下，各有封赏。招贤纳士，积聚粮草，汉中不数月，道不拾遗，夜户不扃，行人让路，家给人足，国中大治。 \\n 且说张良烧了栈道，来到凤岭，暂歇半日，过凤州，出益门，将到宝鸡，只见一支人马，拦往来路，高叫曰：“子房公休走，亚父着我在此专等，谁想果从这里来！”张良大惊，正要下马询问来历，那马上将军便道：“子房公不要忙，我有话说。”不知说出甚话来？且看下回分解。 \\n  \\n   \\n  "}
{"章节": "第二十九回 张良复为韩报仇", "正文": "  \\n 第二十九回　张良复为韩报仇 \\n 　 \\n  \\n 却说拦住张良者，乃项伯所使也。伯恐栈道难行，预先差心腹人，暗于关津隘口，迎接张良，不意果在此处接着。其人备道项伯奉迎之意，良曰：“项公如此远虑，可谓极厚友道矣。”随叫入城见了项伯，深谢差人远接，遂更换衣服，近晚出城，打听霸王消息。因访问各路诸侯还国如何？又问韩王曾来见霸王否？有人传说韩王姬成来见霸王，因是来迟，又见张子房随汉王入褒中，听信谗言，将韩王杀了，昨日灵柩发回本国去了。张良听罢，只是暗暗叫苦，慌忙回到项伯家，一夜不睡，泪如雨下。等到天明来辞项伯，要回本国。项伯曰：“一向因国事不闲，未得请教，今专人接先生来家，正欲朝夕问候，如何方到，就欲相别？”良曰：“昨因更衣出外，访问韩国本主，不意因为张良从汉王入褒中，被霸王杀了。良闻此信，恨不能死，急欲回国葬本主，就安置家小停当，一月内就来相见。”伯口：“虽是如此，某何忍遽别？”良曰：“明公若留良一日，是增良一日之罪矣！”项伯见良去意甚急，不敢苦留，遂资发盘费，当日辞别就行。伯曰：“我一月内差人远迎先工，不可失信！”良曰：“当差心腹数人接我，不可使人知道，尤见明公始终交情也。”伯曰：“谨领尊命。” \\n 张良同原带数人，星夜奔回韩国来，见了韩国诸公子，遂致祭于韩王，放声大哭，以头触地曰：“良实不忠，致使项羽误害我主，不世之仇，良当为我主报之，虽肝脑涂地，亦不惜也：”言罢又哭。诸公子劝解，遂回本家省问家小，停当数日后启行。 \\n 来到中途，果见项伯差人远接，临晚进城，径投项伯家来，相见礼毕，遂在书房中安歇。伯见良来，甚喜，因问：“先生今往何处去？”良曰：“故主已死，残躯多疾，欲效老子玄默之术，学庄周放荡之游，羡箕山之巢许，爱首阳之夷齐，罢名利，喜观云水，避是非，乐处山林；倘遇蹈隐高人，得闻妙语，使性学复明，身心无病，是我之实心，乃良之至愿也。至如佩王鸣鸾，乘轩衣冕，宰正百官，仪刑四海，折冲樽俎之上，却敌谈笑之间，今日赐官獬豸，他年图画麒麟，不足以动良之念也。”项伯闻张良之言，知他无仕进之心，遂留闲住数月，以尽故旧之情。 \\n 子房往了十数日，一日，项伯入朝未回，子房信步闲行，来到后花园内，只见墙高数仞，门阔三寻。花等池边，蔷蔽丛里，见一座小楼，槐荫遮枕席，松影荫阶除，子房看楼匾，题曰：“万卷书楼。”尝闻古语云：“欲穷千古事，朝暮伴书楼。”子房登楼闲玩，只见左壁一带书架上，尽是石刻竹简；右壁一带书架上，尽是各处进来文策，揭开观看，有六国诸侯谏议奏章，盖因项伯是尚书令，以此进来各处文策，先与项伯看过，方敢封进，正本俱留在内，副本项伯留看。子房从头揭过，其中或有一偏之见，或有不通之说，或有私相标榜，或有因而嫉害，或有迎合上意，子房看了，皆不喜，临后揭开一策，语言超众，立意深远。子房看了一遍，嗟叹不已，又惊又喜！惊者恐项王任用此人，喜者喜其得见此奇特之士，若使归刘作破楚大元帅，韩仇可报，汉业可兴，项羽从此休矣。展开表曰： \\n 臣闻治天下之道，贵审天下之势，贵识天下之机。势者明强弱，察虚实，知利害，详得矢，然后天下可得而理也；不然则虽强胜一时，不过恃其勇力，终必败己，未足以与其势也。机者辨兴亡，定治乱，穷几微，明隐伏，然后天下可得而图也；不然，则草莽倥忽，苟简得国，终难久安，未足以会其机也。今陛下虽霸关中，人心未服，根本未立，民畏其强而已，惧其威而已，格其面而已；然强可弱也，威可抑也，面非心也，三者乃陛下之所恃，使一旦馁而下振焉，天下不可一朝居也！欲望长治，岂可得乎？此臣之所以寒心，而为陛下忧也。且刘邦昔居山东时，贪财好色，今入关中，发政施仁，财物无妄取，妇女无所幸，约法三章，收束人心，奉民悦服，恨不得为关中主也。陛丁入关，不闻善政，而惟见杀戮，听让邪之言，蹈亡秦之弊，杀子婴，掘骊山，烧阿房，大失民望，盖不知势之可立，机之可察，而弊端恶孽，隐伏于天下而未动耳！刘邦一倡，诸候从风，不期强而自强，不期胜而胜，陛下之所恃者，皆为刘邦得之矣，就如近日烧绝栈道，使陛下不疑其东归，三秦不为严备，然后收用巴蜀之民，复取关中之地，此正审天下之势，识天下之机，刘邦免得我心之所同然耳，而陛下茫然莫之知也。左右将士，惟知用武，而承顺风旨，陛下惟在独胜，而以为天下无敌，然不知败亡之机，已萌于不测之中，此臣不顾众人之俏已，而敢为陛下言之也。为今之计，莫若益兵严备，巡哨边关，收回章邯等三人别用，另选智勇之士，阻塞关隘，更取刘邦家属，拘于辇毂之下，昭布仁义，整饬兵马，训练行伍，内求贤相，外访元戎，制服诸侯，通行周政，如此则刘邦不敢东向，而社稷有磐石之固矣。臣诚惶诚恐稽首顿首，谨言。 \\n 子房又看一遍，大惊曰：“此人是磻溪子牙、莘野伊尹，真大将之才，天下之奇士也！我若得此人，着数句言语，管教他弃楚归汉，但此人不知在否？”随将文策仍放旧处，移步下楼，复到书房中闲坐。 \\n 只见项伯朝罢归来，谓曰：“贤弟客情不惯？”子房曰：“疏散之人，忘心世故，安得客情不惯。”项伯遂置酒相款。酒至半酣，于房曰：“闻兄有花园，可一游乎？”项伯曰：“今日正欲与贤弟游玩。”遂令家童导引，行至花园内，子房曰：“此园景物鲜好，足娱心目。”来到小楼边，项伯遂邀上楼。子房来到楼上，诈看文字，佯问曰：“此许多文策，何人所作？”项伯曰：“六国奏策，未得举行，因放在此。”子房又揭到一策，因问曰：“此是何人所作？”项伯曰：“鲁麟周凤，未遇其时！此人乃淮阴人，家贫乞食，人多贱之，范增屡次举荐，霸王不用，止与执戟郎之职。前进此文策，霸王扯碎其文，欲要问罪，被我劝免。”子房再不揭看，寻思此正是鸿门会上之人，心中暗喜，遂下楼来。 \\n 子房在项伯家，又住数日，因思韩仇何日得报？汉王何日东归，霸王强暴，百姓受害，在此饱食终日，是何道理？忽心生一计，次日辞别项伯，要寻僻静去处。修真养性。项伯苦留曰：“贤弟来此，未及一月，如何便要相别？”良曰：“此是繁华之地，非某养性之所，明公若是见爱，放我归韩，寻个深山穷谷，埋名隐姓，求师访友，练真悟道，得力长生之客，于心足矣，尝闻云林夫人云：‘玉醴金浆，交梨火枣，当与山中许道士，不与人间许长史。’似这等言语，若不弃其尘世之荣华，焉能得物外之仙木乎？”项伯知良不可以富贵动心，乃与相别。子房便辞了项伯，出离咸阳。不知何处去？且看下回分解。 \\n  \\n   \\n  "}
{"章节": "第三十回 霸王拒谏烹韩生", "正文": "  \\n 第三十回　霸王拒谏烹韩生 \\n 　 \\n  \\n 且说张良辞项伯出咸阳，离城不远，换了衣服，扮做一道士，复入城中，向小街僻巷，风魔狂荡，言语不循道理，腰串铜钱，袖藏梨果，道袍拿在手里，打动渔鼓简板，口中唱着道情，或古庙寺观，营房店肆，或抛钱散果，引得街市上儿童，三五成群，都来看疯道士唱歌。初时儿童尚不相熟，跟走了一二日，彼此通不计较。张良看那其中有一小儿生得聪明，引到一古庙无人处所，与了些铜钱果饼，教他念着说道：“今有一人，隔壁摇铃，只闻其声，不见其形，富贵不还乡，如锦衣夜行。”教了几遍，那小儿牢记在心。张良又分付：“然有人问你，只说我睡梦中有人教我来，你但到个去处，教小儿唱，你日后寿命延长，百病不生；若还说是人教你的，便有大祸。”那小儿便道：“师父教我，我只依师父说。”张良大喜，又与铜钱数十文。离了成阳，出到城外，更换道衣，如客人打扮，寻个僻静店房安歇，打听城里消息。 \\n 只说霸王因思左迁诸侯，恐有人在外议论，常使的当近恃，诈作远客，探听事情。到街市上，听见了小儿谣言，便入内奏知霸工，霸王来信，临晚亦更换衣服，私行来到市上，果闻此语；因问小儿：“何人教你此语？”小儿云：“乃上天教我的。”霸王大惊，自思：“此必是上天欲我迁都，况咸阳烧得残缺，我正要东迁，不料天意如此，非偶然也！” \\n 霸王闻了童谣，次日早朝，谓群臣曰：“天降谣言，汝等不来奏知，何也？且如‘今有一人’，乃谓朕也；‘隔壁摇铃，只闻其声，不见其形’，言朕虽有声名，而未得传闻于人也；‘富贵不还乡，如锦衣夜行’，言朕虽得天下，而不归故乡，就如着锦衣而夜行也。此谣正台联意，况秦宫室烧毁，一时实难修整，不如彭城，乃梁楚之地，自淮河以北九郡，统辖千里，此处正好建都，不失故土。即差人兴工修理，选拜吉日，车驾迁都。”有谏议大夫韩生上言曰：“此等谣言，皆是人造作之言，非上天之意也，决不可听信！且关中自古建都之地，阻山带河，四塞而当一面，东有黄河、函谷关、蒲津，西有大陇关、山兰县等处，南有终南、武关、峡关，北有陕河、渭、泾、潼关，百二山河，三山八水，沃野千里，天府之国也！昔周以此兴霸，秦以此霸业，陛下岂可听童谣之言，而失此兴王之地乎？”霸王曰：“汝虽说关中可都，但朕意不喜，即是天意有在也。朕今迁都有三事：一者征伐三年，未经还乡；二者关中山多地少，眼界不得空阔；三者大降谣言，亦非偶然，天意有在，朕心已决，尔等不必多言！纵使曲意建都于此，终是不利。”韩生曰：“陛下为四海之主，如日中天，谁不仰视，又何必拘拘于还乡以为荣耶？孟子曰：‘尺地莫非其有，一民莫非其臣，’岂独彭城而已哉！”霸王曰：“普天之下，皆为我有也，凡可居之地，随朕所适耳，又何多言耶？”生曰：“前范亚父亦曾云陛下不可离咸阳，亦必有见，陛下独有忘于心乎？”霸王曰：“吾纵横天下，所向无敌，识见岂范增所能知哉？吾意已决，不必烦聒！”韩生下阶，仰天长叹曰：“人言楚人沐猴而冠，今果然矣！”霸王在宝座忽听此言，问陈平曰：“此是何说？”陈平不敢隐讳，近前奏曰：“此讪上之言，其意以猴比王，说言你猴虽着冠帽，心非人也；又言狝猴心不耐久，戴人衣冠，心实急躁也，又谓狝猴着人衣冠，终非人性，戴不破，心弄破也。”霸王听罢，高声大骂：“老畜生！老匹夫！怎敢毁骂朕躬！”喝令左右执戟郎官：“将此老贼推赴咸阳市上，用油镬烹之！”监斩官乃是淮阴韩信也。 \\n 韩信押韩生赴市曹，子房打听得知，也跟在人丛中看。只见韩生至油镬前，高声说道：“尔咸阳百姓，我今日犯罪，非奸臣误国，犯了法度，只因霸王听奸人捏造谣言，意欲迁都彭城，怪我再三苦谏，今押在市烹，我想远无百日之内，刘邦必来复取三秦矣！诚沐猴而冠也！”韩信听了他说，谓韩生曰：“谏大夫省言语，恐霸王知道，必连累我等。”韩生曰：“皇天后土，昭鉴不远，为国受烹，实为屈死。”韩信曰：“公谏迁都，百姓皆以为屈死，吾独以为该死。”韩生曰：“我得何罪该死？”信曰：“公居谏议之职，如杀卿子寇军宋义，那时偏将杀主将，公何为不谏？坑杀秦降卒二十万于新安，秦之父兄恨入骨髓，公何为不谏？斩子婴，掘秦墓，烧阿房，左迁诸侯，公何为不谏？今蔽锢日深，终莫能解，公然后来谏，不亦晚乎？此公之所以取杀也。范增比尔如何？尚不能谏，况我等不及亚父远矣，岂能谏乎？你今日之死，不可怨霸王，只可怨那造谣言之人，我指与你，那人丛中立着侥栈绝道，假造谣言之人！决在这里！若捉出来，便知端的。”吓得那子房躲在人背后，再不敢作声。此非是韩信知道子房在此，不过设言以吓子房耳。遂将韩生烹了，满咸阳市上，无一人不嗟叹。天色已晚，韩信回家，子房在后认知下处，回店房去了。 \\n 次日，韩信早朝见霸王复命，烹了韩生。霸王又续差季布往彭城，催督修盖宫殿；百官见烹了韩生，再无人敢谏者。 \\n 子房已知韩信住处，回到店中。次日，将前在秦宫所得宝剑一口背上，挨门进城，来到韩信门首。只见月色初上，正黄昏时候，门尚未开。良鞠躬施礼，来见门吏，要求见韩信。不知有何话说，且看下回分解。 \\n  \\n   \\n  "}
{"章节": "第三十一回 说韩信张良卖剑", "正文": "  \\n 第三十一回　说韩信张良卖剑 \\n 　 \\n  \\n 张良假作淮阴人打扮，来到韩信门首，见一老吏鞠躬施礼，求见韩将军，那老吏便问：“先生自何而来？”良曰：“某乃淮阴人，与韩将军同乡，特来相见。”老吏遂内报知韩信，韩信自思：“我在淮阴贫贱时，并无朋友，我到此已久，亦未见一故旧，今日如何有同乡相访？”正沉吟间，张良已立于阶下。韩信月明之下，见其人清标俊雅，有些面熟，不敢遽问，就迎接上厅，各施礼毕，序宾主而坐。便问：“贤公从何而来？有何贵干？高名贵姓？”良答曰：“某虽将军同乡，久出在外。先世曾遗下主剑三口，真希世之珍，不敢言价，但追求天下英雄豪杰，先观其人，次卖此剑。已将两口卖与两个人，止这口剑，未遇其主。闻将军与某同乡，为天下英杰，特来卖此宝剑，不是虚誉，实出本心。早间伺候半日，知将军公出未回，今薄暮特来相谒。此剑：暗临黑水蛟龙泣，潜倚空山鬼魅惊。埋藏千万年，价值数千金。若遇奇男子，铮然自有声。何须出囊钱？物各归主人。君若得此剑，威令满乾坤！”韩信见张良夸美这口剑，又识己为豪杰，心下甚喜，便起身近前曰：“韩信自归楚以来，无人识某为何如人，今见先生持宝剑而见谕，深蒙过奖，信何敢当？愿求宝剑一观。”良遂递与韩信，信接到手，拔剑观看，灯光之下，宝气冲霄，霜锋射斗：韩信平日最爱剑，今日见此宝剑，十分爱慕，因恨囊橐空虚，不敢问价，但云：“公有宝剑三口，那两口得价几何？”良曰：“适问曾说，先观其人，次后卖剑，不论价值多寡，如得其人，即将宝剑相赠，何须言价？久闻将军天下豪杰，以此特来相见，宝剑有主矣！”韩信起谢曰：“宝剑虽蒙见惠，但信为人恐未相称。”良曰：“若不相称，虽与万金，亦不敢以轻售也。”信大喜，分付家僮置酒相款，因问：“此宝剑可有名乎？”良曰：“俱各有名：一口是天子剑，一口是宰相剑，一口是元戎剑。天子剑乃是‘白虹紫电’，宰相剑乃是‘龙泉大阿’，元戎剑乃是‘干将莫邪’。夫‘白虹紫电’，乃是吴王剑名，悬于壁上，邪魅遁形，诸怪敛迹，真宝剑也！‘龙泉太阿，乃是宿焕见牛斗宿中常有云气，自下而上，光芒掩昧，焕随于有光去处掘地，得二石匣，中藏宝剑二口，一名‘龙泉’，一名‘太阿’，而牛斗之间，无复光芒矣。‘干将莫邪’乃阖庐所造，雌雄二剑，虽出人力所为，实按天时，应星宿，合阴阳，观炉火，十数年方铸成此剑，磨碣有法，修造有度，非止一日，遂名‘干将莫邪’。然吾之宝剑，非特此耳，观人象德，各有所宜。如有天子八德，而后得佩此剑，给以翌圣化也。”信曰：“何谓天子八德？”良曰：“八德乃仁、孝、聪、明、敬、刚、俭、学也。”信曰：“宰相剑，亦有德也？”张良曰：“宰相如无八德，亦难佩带此剑。”信曰：“何谓宰相八德？”良曰：“忠、正、明、辨、恕、容、宽、厚是也。”信曰：“天子宰相二剑，既闻命矣；然不知此剑为元戎剑，亦有德乎？”良曰：“元戎剑岂可无德？”信曰：“请言之。”良曰：“廉、果、智、信、仁、勇、严、明是也。”信曰：“先生宝剑真为天下奇绝。但不知那两口剑，卖与何人，亦可得闻乎？”良曰：“天子剑前卖与丰泽刘沛公矣。”信曰：“先生见沛公有何征验，将此剑卖与他？”良曰：“大德当阳，龙颜特异，神母夜号，芒碣云瑞，爰立赤帜，五星聚会，大度宽仁，出乎其类。此公有天子福德，前在芒碣山斩白蛇，已将此剑卖与他。”信曰：“宰相剑卖与谁？”良曰：“卖与沛县萧何。”信曰：“有何证验？”良曰：“翌运元勋，经纶汉室，不事干戈，全仗仁义，约法苏民，漕河广济，布衣同心，起自丰沛。此公有宰相大才，前在关中除秦苛法，约法三章，已卖与他。”信听罢笑曰：“先生已将宝剑卖与汉工、萧相国，可谓得人矣！今将此元戎剑，欲卖与小子，但信素无重名，又无为将八德，不亦负此剑乎？”良曰：“据将军所学所养，虽古孙吴穰苴，不能过也，但未遇识主耳。昔千里马未遇伯乐，杂于槽枥之间，遭入奴隶之手，与常马等也。及一遇伯乐，知其为千里麒骥。长嘶大鸣，追电绝尘，为天下之良马也。故古人有云：‘向北长鸣夭外远，临风斜控日边还。’即今将军碌碌人后，未遇识主，不知其为元戎也！苟得遇识主，言听计用，枢动天地，变化风三，坐镇中原，出警入跸享九袭之荣，极人臣之贵，则非今日之碌碌也。”韩信见张良说到此处，不觉长呼慨叹，触动念头，便道：“闻先生之言，如照肝胆，信在此日久，一筹未展，百计难言。前屡次上表，霸王不听，今欲迁都，大事去矣！信不久亦归故里，苟延岁月耳！”良曰：“将军差矣！良禽相木而栖，贤臣择主而佐，以将军之抱负，岂可按迹衡门，为淮阴一钓叟耶？”信又长叹曰：“先生今晚来见，语言动人，议论出众，非独卖剑，决有深意也，我于月明之下，灯烛之前，细观举动，先生非韩国之张子房乎？”子房离席起谢曰：“久慕重名，不敢遽见，今晚拜候，实有深意，将军看破，岂容自隐？小子便是张良。”韩信大笑，握良手曰：“先生天下豪杰，人中之龙也！我欲弃此归汉，但不知先生有何见谕？”良曰：“汉王实是长者，暂屈褒中，终成大事，将军肯从愚见，我有一物与将军为蛰。” \\n 贵似连城和氏璧，奇如照殿夜明珠，休言吕望千条计，不及区区一纸书！”未知书上是何说话？且看下回分解。 \\n  \\n   \\n  "}
{"章节": "第三十二回 霸王江中弑义帝", "正文": "  \\n 第三十二回　霸王江中弑义帝 \\n 　 \\n  \\n 却说张良以卖剑为由，说韩信归汉，遂于衣襟下取角书一封，递与韩信：“我昔日别汉王萧何时，曾与约下，如荐举元帅来，可凭此角书为记，如有角书，须当重用。公可将此书收好，不可失落，有误大事。”信又问曰：“先生已将栈道烧绝，却从何路可入褒中？”良在书袋中取出地理图一本来，付与韩信曰：“此图乃山僻小路，从斜岔入陈仓口，转近孤云岭、雨脚山，绕到鸡头山，径下褒中，近二百里，将军他日破三秦，当从此出。此地汉人亦不知，将军当秘之，不可轻示于人也。”角书、地理图，韩信收拾在身，又问曰：“先生今往何处去？”良曰：“吾今看霸王迁都后，效苏秦游说六国，着他反楚，以分霸王之势，使无复西顾之意，则将军得任意下三秦，据咸阳，而图天下也。”信曰：“某亦早晚就行，但看事讥如何，到彼时自有处也。”韩信亦无家小，止有门吏二名在外扼门，家童二人优侍。张良遂与韩信同榻，过了一宿。次日，别韩信出离咸阳，往各国说诸侯去，韩信预备行装，写了家书，分付家僮，打发盘费，往淮阴看视家小不题。 \\n 却说范增在彭城，守催义帝幸郴州。帝曰：“君，出令者也；臣，奉君之令而宣化者也。昔项羽立我为君，以属天下之望，以此诸侯悦服，而得入关中，我已有约，但先入关者为王。今羽背约自立为王，封天下诸侯，意欲迁我于郴州，废置而不用，何异于首居其下，足居其上，冠履倒置，甚非臣体，尔为项羽亚父，当极言苦谏，以正其过可也，乃助彼为恶，是亡秦之续耳！尔心独不愧乎？”范增俯伏在地曰：“臣增屡次苦谏，项王不听，今又差季布守催，指日离咸阳，要来彭城建都。臣亦两难，不过惟君所使耳，”帝曰：“尔为项羽心腹之人，正当苦谏，岂可委于从命，而略无可否？此乃阿附小人，非大臣以道事君之体也！”增惶恐无地，只得具书奏知霸王。 \\n 霸王知义帝不欲离彭城，大怒曰：“怀王乃民间竖子，我家听立，尊以为王，千载之奇遇矣！却乃偏使刘邦西行，意欲相为结好，以恩为仇，反有谋害之意。今为义帝，且又妄自尊大，若不剪除，必为后患。”遂使九江王英布，衡山王吴芮，临江王共敖，潜于大江之中埋伏，却着范增、季布、桓楚、于英急催启行，侍至大江，假以出迎，因而杀之，传布中外，只说义帝行到江中，遇风，船覆淹死，以隐前情，庶免天下议论。 \\n 霸王计较停当，传令分付四人，急在大江伺候，却修书上义帝曰： \\n 西楚霸王臣项籍稽首顿首上言：伏以来命破秦，直抵咸阳，子婴受首，受正国法，仰尊陛丁为义帝，实为天下主也。然彭城路当南北之冲，乃用武之地，甚非陛下所宜居也。今郴州乃湖南名都，左有洞庭，右有彭蠡，山水秀丽，帝王之都也；请陛下幸临，以观天下。今乃听细人言语，不从所请，致使君臣有相疑之私，辇设阻壶浆之望，遮道来迎，终日稽候，一日之费，何止万金？为民元首，于心何安？复差千户项臣上书恳启，惟速赐裁决下情，不胜激切之至。 \\n 义帝看罢羽书，与左右商议曰：“项羽屡次差人催并，急如星人，已无人臣之体。若复留连，恐生他变，不若车马启行。”义帝即传令文武大小官员，择日幸郴州来。只见彭城百姓，遮道伏地，望尘叩首，相联数百里，或献茶果，或上歌颂，家家设放香案，尽说：“义帝在此数年，镇市不扰，乡村安静，上下和睦，乃有德之主也！今日迁都，又不知何日再得相见，遂悬望之念！”义帝见百姓恋恋不舍，亦自垂涕。 \\n 某日，行至大江口，有白鱼阻舟，水浪不能前进，船家就将龙舟缆住，只见大风骤起，将桅折作两段，幸大舟傍岸无事，其夜，帝方寝，只见五色祥云，罩台龙舟，香风馥郁，有一派仙乐自天而降，先有二金重玉女入舟中，低言：“启请陛下，早幸龙宫，受百官朝贺。”帝曰：“我自赴郴州建都，此地非我居也。”金童曰：“龙宫奉上帝敕命，已设御座，专候车驾，文武百官，具朝服于上清门迎接，陛下不可推辞也。”帝曰：“龙宫恐非人世，朕何以居之？”金童曰：“上帝以陛下有君德，宜在高位，因赤帝子当权，福德洪大，陛下当让此位而居龙宫，以掌水府，会九天列圣，以次推举，非同小可。陛下请移王步。”帝方欲出龙舟，遥见水光接天，洪涛巨浪，耳闻仙音，不敢登步。趑趄之间，顿然觉来，却是一梦，舟中更鼓三漏矣。急忙呼左右掌烛详梦，有近臣奏曰：“适见白鱼阻舟，桅被风折，据此梦警，皆非佳兆。陛下大明回舟，再作商议。”帝曰：“不然，车驾已行，大信昭布，如若反覆，则非大体。况大数默定，人不可为，纵有不测，又何惧哉？”不听近臣之言。 \\n 次日早发舟，望大江而来，行至中流，有英布、吴芮、共敖坐三只大船，鼓噪大进，顺风而下。三人立于船头大呼曰：“臣等奉项王命来迎陛下，陛下所有玉符金册，留下与臣等为执照。”义帝大骂曰：“尔等助纣为恶，不通王化，当此大江中流之际，据兵阻行，甚非人臣之礼！”英布等各持刀将船拢近龙舟，直身一跃，众士卒随即通过龙舟来，惊得舟中恃从急欲藏躲，被英布等手起刀落，杀死数十人，或有望大江自尽者，或有船仓中藏匿者，帝见此光景，指西北大骂：“项籍逆贼，他日决遭横死！”遂撩衣望大江一跃而坠，逐浪翻波，不知所向。舟中藏躲者，尽被英布等杀死。 \\n 英布等弑了义帝，方欲回舟，只见南岸上有接义帝的百姓人马，呐一声喊，尽道：“英布逆贼，汝信项羽指使，弑了义帝，夺了天下，决不得长久！我等布告天下，立个盟主，与义帝发丧，诛此无道，以雪天下之恨。”英布欲撑舟近岸敌当，风色不顺，急难凑拢，百姓一哄都走了。未知如何？且看下回分解。 \\n  \\n   \\n  "}
{"章节": "第三十三回 韩信背楚走咸阳", "正文": "  \\n 第三十三回　韩信背楚走咸阳 \\n 　 \\n  \\n 英布杀了义帝，闻岸上百姓发喊，欲拢舟上岸，因风色不顺，不得傍岸，那百姓一哄都走了。其中三个老人，为首一老人，年八十岁，人称为董公，为人多读书，知道理，一乡最尊他，乃作倡曰：“待英布的人马回去了，我等务要打捞义帝尸首，带至郴州，以礼葬埋，却纠聚几个壮士，从河南洛阳迎接汉王，做个盟主，与义帝报仇。”众人应声曰：“我等愿从尊命。”董公率领众人急奔下流，雇觅十数个会水的船家，下江跟寻，至是晚，月明之下，忽见水面上，隐隐若有所见，众船家伏水近前抱住，却是个人，众船家捞上岸来，掌起火把看时，颜色如生，并不改变。众人原不识义帝，又见赤身无一丝衣服，止二足中趾上套二玉环，乃龙形也。董老曰：“此必义帝也；若常人，岂有此玉物耶？”众人以净帛遮体，扛至前村，各焚香行礼。至次日，权处棺木殡了，径投郴州来，有本州官吏里老人等。抬至原修宫殿中间停放，众人计议，恐日久霸王知道，决寻事谋害，不若急急葬埋，庶为全美。州官等择日将义帝葬于郴州。至今人帝坟冢尚在，四时享祭不绝。 \\n 英布等弑了义帝，来到彭城会范增等众人，将前事密说与范增，增懊侮不已，与众将曰：“义帝乃吾与武信君所立，以服人望，岂想今日弑于江中，甚非人臣之礼，若再迁都彭城，决不足以图天下矣！我等当急回劝止，不可迁都，庶刘邦不敢东向，若离咸阳，不百日内，刘邦决出褒中，吾辈不能安一日矣！”季布曰：“前韩生亦曾有此言，被霸王烹之。”增曰：“我等众人各苦谏，决不可迁都。” \\n 范增留季布修理彭城，却同众人赴咸阳来劝止霸王，只见咸阳十分狼狈，各文武官员，通预备行装，要三二日启行。范增同英布等进见，备将义帝遇害一一奏知霸王，霸王大喜曰：“除我心腹之患。”范增曰：“心腹之患，不在义帝，实在刘邦也，陛下苦今迁都，不久刘邦决出褒中矣！”霸王曰：“栈道烧绝，吾料刘邦插翅亦不能飞出也。”增曰：“陛下迁都，三秦懈怠，其人决有大志，必蓄养豪杰，与陛下争衡，出此栈道，反掌之易耳！望陛下不可迁都。”霸王曰：“朕号令已出，文武行装已备，岂有中止之理，亚父不必过虑，料刘邦无能为也。”英布曰：“事贵先图，机难遥度，臣恐陛下一离咸阳，人心怠缓，此地决难守也，近日各路诸候，渐有叛夫者，陛下不可不虑也。”霸王怒曰：”朕自会稽起义以来，所向无敌，凡叛去者，皆不才之人，何足为用？迁都之事，朕意已决，再不必多言！如有抗拒者，以韩生为鉴。”范增等长吁口气，各下殿来，只得各备行装起行。 \\n 却说韩信自见张良后，此心倦倦不能忘，先将家僮打发回淮阴去，是夜过都尉陈平家拜访。素日信知陈平有意降汉，因来以言挑之曰：“霸王迁都，汉王决出褒中，咸阳非国家所有也。”陈平曰：“霸王近日杀义帝，迁彭城，烹韩生，自以为是，决不足以久安。汉王长者，他日终成大事。贤公在此碌碌，不若背而去之，得以展大才也。”信曰：“我亦有此心久矣，恐沿路关津难过。”平曰：“此亦不难，我衙门有印信文书，与贤公一纸随身，所过关口，有此文书，径自长行，只说入褒中探听消息。”信拜谢曰：“若得此文书，诚千金之赐也：他日若得寸进，决不敢忘盛德。”平曰：“贤公保重，若他日成事之后，不久亦欲投汉，仍望贤公提拔。”信拜辞陈平，得了批文，预备行李，拴束停当，分付门吏：“我城外访友，明日方得归来，汝可用心看守。”匹马径出咸阳来。行至关口之时，自范增回关中，见汉王已入褒中，心中忧惶，即差人分付，各关津隘口把守得十分严密，韩信来到安平关口，只见把关军士拦住，便问：“将军往何处去？”韩信随将批文与众人验看，仍到关上见守关总管，各施礼毕，问韩信：“足下何处去？”信曰：“霸王差往三秦，会同整饬兵马，关防汉兵，着星夜传报。”即辞众人出关，急策马西行不题。 \\n 却说把门二吏，连等了两日，不见韩信回来，急报知亚父，备说：“韩信一月前有一人，夜晚来相会，说了一夜话，就在信家宿歇，其后将家僮行李打发回籍，今却匹马假说访友，次日就回，下意今已又过了两日，前后共四日，不见归来。此必是逃走，不敢不报。”范增闻了这话，便跌脚道：“此人我终日悬念在心，前曾叮嘱与项王说：若用此人，须当重用；若不甲此人，须杀了方除后患，不意今日却走了，决投褒中去，吾心上又生一大病矣！若不迫来，使我晓夜不得安然。”随入内奏知霸王：王怒曰：“此儒夫安敢背我归汉！”增曰：“韩信极有识见，臣屡次荐举，陛下只是不用，今被他走了，决归褒中去，他日为陛下一大患也！”王曰：“彼无文凭，关上必然拦阻，如何得脱？”急差钟离昧：“领二百轻骑，快与我捉来，碎尸万段，以警其众！”钟离昧依命追赶，来到安平关，责怪关上官兵：“如何轻放韩信过去，有失关防？”把关总管享道：“韩信有随身印信批文，为约会三秦紧急公事，某等安敢阻当？今已过关三日矣！将入汉境，明公恐不能追及，不若飞报三秦，遣兵追赶，况饯道烧绝，决难经过，庶可赶上。”钟离昧曰：“尔众人所见亦通。”当时作飞檄，即传报三秦，着兵追赶。钟离昧回咸阳，将前事奏知霸王。王曰：“即逃去已远，料韩信懦夫，成何大事？亦不足挂念！”当传令着文武大小官员，随车驾赴彭城建都，却留吕臣、机公守咸阳。 \\n 且说韩信离安平关，一路直抵散关，照前验批过关，来到三岔路口，自思此处正是紧要去处，将张良地理图取出，观看入褒中去路。看毕，方欲策马，只见从东一骑马飞走前来，手执大牌，分付路口兵：“尔等如遇匹马过来，当追看批文中姓名，如不是韩信，方许放过去。”众军士便道：“方才过去一人，匹马独行，不曾追问来历，何不赶上问他一声？”那执牌军官急赶上韩信，便问：“将军甚姓名？有何公干？”信曰：“我姓李，前往褒中探亲。”那人曰：“有批文否？”信曰：“有批文在此。”那人务要取看，韩信取公文打开，正欲递与观看，却于背上将主剑拔出，望其人一剑杀死。那关中走出五个人来，就向韩信奔来，韩信匹马近前，举主剑将五个军士尽行杀死，策马急向西行。未知何日得到褒中？且看下回分解。 \\n  \\n   \\n  "}
{"章节": "第三十四回 韩信问路杀樵夫", "正文": "  \\n 第三十四回　韩信问路杀樵夫 \\n 　 \\n  \\n 韩信杀了报事官并军士五人，寻思：“倘地方知道，杀死官军，决然跟从此路而来，被他捉往，却不误了大事？”急转过山口，从僻小夹路向西南而行。两边都是山，中间止有一小路，又涧水潺缓，波流有声，断岸干尺，十分险峻，韩信到此，不得驰骤，只得勒着马，一步步缓行，又不知何处往陈仓渡口去？正在犹豫之间，只见山坡边，转过一个樵夫来，韩信便道：“樵夫，那条路往陈仓路上去？”那樵夫放下柴担，用手指着那山路道：“此去绕过这山岗，却是小松林；过了这林子，下边便是乱石滩，有一石桥，过了桥，却是峨嵋岭，上了岭，甚难走，须下马牵着，行过此，方是太白岭，岭下有人家，吃了饭过孤云山、雨脚山，渡了黑水，过了寒溪，便是南郑。将军不可夜行，恐有大虫。”樵夫说了山径，信将地理图一对，分毫不差，拜谢樵夫，策马而行。樵夫便挑柴担，正欲下山坡去，韩信暗思：”章邯知我杀军士，决从这条路赶来，到得这岔路口，倘遇这樵夫，说与他这条小路，却从这里赶来，我马又疲乏，决然被他捉住。不若杀了樵夫，若军马赶来，只从栈路上赶，决不知有此路也。”信勒回马来，便叫住樵夫。樵夫只道再问路径，回头来正待相问，被信揪住头发，一剑杀了，拖到山凹之下，用土掩埋了。韩信遂乃纳头下马祝之曰：“非韩信短行，实出不得已也！他日如得地之时，决来与君厚葬，以报其德。”随洒泪上马西行。 \\n 韩信杀了樵夫，径过山岗，出了小松林，渡乱石滩，一日，下了太白岭来，近山有个酒馆，下马入到酒馆来，呼酒保摆山肴村醒，方饮数杯，不觉想起樵夫来：“我因恐楚兵追及，不得已杀之，非薄情也。”遂作歌一首，借笔砚在白壁粉墙上题歌曰： \\n 陟彼山路难，崎岖不可测。藤萝结层峦，狐兔藏幽黑。怪哉此山险，峻权有万亿：去天手可攀，回转苦筋力。迷黯竟何往？无由问乡识，忽见采樵人，问君将安适？勒马立山前，乃云西川国。樵人指要路，按图无差忒，足知为忠亮，孔云宜报德。追兵恐忽至，受擒反自贼，斩汝绝踪迹，实非我薄刻。留汝特山樵．存我为帝翊。我当万夫望，群殆良不惑，无罪遭霜锋，我心为君恻。君德终图报，君后我更植，苍苍秋月明，疑照君颜色。 \\n 韩信题歌毕。只见后边走出一壮士，看着韩信道：“你背楚归汉，杀了樵夫，却来我家题诗，我若拿住你，却待重赏。”韩信便起身道：“壮士来你既住居汉土，为褒中百姓，如何倒说这话？”那壮士大笑，拜伏在地道：“我祖父乃周臣，姓辛名雷，世居扶风，传至父辛金，因始皇残暴，遂移家于太白岭，以卖酒为生。某名辛奇，不事家产，专好采猎，娴熟武艺，一向未遇明主，遂栖迹于此。昨夜梦飞虎自东北高山而来，卧在草蓬之上，觉来知今日必有贵客经过，因不曾出采猎，等了半日，却见贤公策马下山，光临草店，我在壁里窥见，知公为非常人也，因出拜见。适来言语冒渎，望乞恕罪。”韩信扶起答礼，便问壮士：“据你一表堂堂，又素怀忠烈，见今汉王宽仁大度，招纳天下豪杰，何不倾心投之，以图封侯建节，不失家谱也？”壮士曰：“某怀此心久矣，待公投见汉王，决然贵显，那时统兵破楚，可暗从此地而来，路僻且近，使三秦不知汉兵从何而下也。”信大喜，握壮士手曰：“此言不可轻泄于人，待我伐楚之时，子可随我建功，以为乡寻，不可失也。”壮士遂留信在家住宿。当日母妻俱出草堂拜见。韩信见仕士如此忠诚，亦将自己心事，一一告知，遂相结拜为兄弟。 \\n 次日，韩信拜辞，便要起身，壮士曰：“前边是孤三、雨脚山，路径甚险，极有大虫，恐尊兄孤身难行，小弟预备器械，送尊兄过了寒溪，便是南郑地方，小弟才好回来。”韩信拜谢：”不劳远送。”壮士再三不肯，遂吩咐母妻看守店房，酒保照旧管待过往客人，说道：“我送尊兄过了寒溪便回。”当时收拾行李，拿了一条长枪，带了弓箭腰刀，随同韩信直望孤云而来。一路与信说些兵法，论些武艺，一二日来到寒溪，远远的望见南郑，壮士用手指道：“尊兄可从此处往南郑去，不远矣。”信下马同壮士入到靠溪一个酒店里，相对坐下，呼酒保摆下菜蔬，斟酒与壮士饮。信曰：”贤弟回家，早晚打听我出褒中，可急来相见。”壮士曰：“小弟到家，专望麾盖，如有消息，星夜前来迎接。”信大喜。两个又饮了几杯，壮士曰：”意要送尊兄到褒中，但不曾与老母说知，恐在家悬望，只此拜辞尊兄。”信不忍分手，各各洒泪相别，壮士仍回太白岭去，韩信便望南郑来。不知投见汉王，如何举用？且看下回分解。 \\n  \\n   \\n  "}
{"章节": "第三十五回 韩信褒中见滕公", "正文": "  \\n 第三十五回　韩信褒中见滕公 \\n 　 \\n  \\n 韩信辞壮士，策马入到南郑，风俗自是不同：老者安闲，少者负劳，行人让畔，道不拾遗，家家快乐，处处笙歌，田野开辟，桑麻盛茂，韩信甚喜。入得城来，六街三市，衣冠文物，风景殊别，天生方圆有二百里，一望平川之地，更无一尺山路。却寻个店房安歇下，将行李收拾停当，分付店家仔细看守。那店家道：“官人放心！我这店中不比别处，若路上失了物件，亦无人敢拾去，况店中行李，岂有差失？” \\n 韩信出得店来，徐步看那汉中：南有剑门之险，东有栈道之阻，前控六路，后据大江，为荆襄之襟喉，实秦陇之要害。民安物阜，土厚风轻。国人尝云：春有碧桃红杏，夏有连藕葵榴，东篱菊绽如金，南岭梅开似雪，美酒嘉鱼，香橙晚稻。有石顶关，有瀑布泉，有盘云坞，有天汉楼，有硅石堂，有四照亭，有峨嵋山、青城山、锦屏山、巫山，有赤甲、白盐诸景，不能尽看。又信步来到一衙门前，有匾云：“招贤馆”，两边具有榜文，上写一十三件事宜，晓谕军民人等知悉，如：一件熟晓兵法，深知韬略，可为元戎者；二件骁勇过人，斩将搴旗，可为先锋者：三件武艺出众，才堪驱使，可为散骑者；四件谙晓天文，善占风候，可为赞画者；五件素知地理，深通险易，可为乡导者；六件心术公平，为人正直，可掌纪录者；七件机变精明，动能料事，可与议军情者；八件语言便利，足能动人，可为说客者；九件精通算法，毫厘不差，可为掌书记者；十件多读诗书，以备顾问，可为博士者；十一件素明医学，神灵功巧，可为国手者；十二件善能驰骤，探听机密，可为细作者；十三件掌管钱粮，出入有经，足可以给军馈者。凡人于十三件中，晓一件吉，即入招贤馆报名，听候看验，果称其实，奏请重用，立贤无方，不拘贵贱，尽心王事，务期报效，懋著功绩，不次超擢，封侯拜相，悉在此举，敬兹告示。 \\n 韩信看罢榜文，便问居民：“掌管招贤者何人？”居民曰：”管招贤者，乃滕公夏侯婴也。汉王封其人为汝阴侯，为人好贤下士，不拘小节。”信大喜，暗想：“我苦相府见萧何，以张良角书投献，是凭张良荐举，不见我胸中抱负。我且将角书隐下，先见滕公，次见萧何，备将我平日所学，暴露于外，使他人知我，不用奏知汉王，然后却献出角书来，方见我非碌碌因人成事者也。古人曾说难进易退，若进容易，终不得大用，必须始初甚难，次后人不敢轻看。”遂写了籍贯姓名，来见滕公。滕公看韩信一表非俗，暗思：“此人亦曾闻其名，原是楚臣，如何不辞千里而来，必有缘故。”便问曰：“贤士从何而来？亦曾出仕否？”信曰：“某楚臣也，项王不能用，因弃暗投明，从咸阳而来。”滕公曰：“栈道烧绝，山路甚险，贤士如何便得到此？”信曰：“志图报效，不惜路远，攀藤附葛，缘山而来，所期有在，遂忘劳苦。”滕公曰：“壮哉志也！贤士曾看榜文，果通何科？愿求一言，以观其蕴。”信曰“十三科皆知，但此外一科，未曾开出。”滕公曰：“那一科未曾开出？”信曰：“一件才兼文武，学贯天人，出将入相，坐镇中原。莫安华夏，百战百胜，取天下犹如巨掌，堪为破楚元帅，此内少一科也。如欲下问，信当以此为明公言之，乃所优为耳。若其为十三件，不过一节之能，未足以尽信之所知也。”滕公听罢大惊，急下阶以手攀韩信上厅，纳头便拜曰：“素闻贤士之名，未曾识面，今幸千里而来，非独一人之幸，实天下社稷之幸也。愿闻良策，毋吝珠玉。”信曰：“世之为将者，徒知兵法，而不能善用，虽精熟孙吴，日讲韬略，亦不足取也。必是知兵而善用，然后为良将也。昔宋国有蓄龟药，严冬大寒，手不冻裂，其家世世在河边以漂洗绵絮为业，虽三冬冷月，而手不冻裂，以此生意甚盛，却不传外人，遇有二客经过，愿出银一百两，买求此方。其家商量，终日漂洗，不过暂得温饱，如何积得许多银养家？不若将方传与二客。后二客得方，至吴国，适当越王与兵攻吴，天气严寒，吴兵畏寒不能举，二客遂献策，却将龟手之药，涂于军士手足之上。吴兵不惧寒冷，一战胜越，遂成大功。吴王大喜，重赏二客，均一龟手之药也。宋人用之，止于漂絮；二客用之，足以破敌。即如为将之道，不但须读兵书，须要善用兵法也。”公曰：“贤士以如此大才，在楚不得大用者，何也？”信曰：“昔百里奚在虞不能用而虞亡，在秦能用而秦霸；贤者未尝无益于国，惟在国君用与不用耳！信在楚屡次上言，楚终不能用，后范增再三荐举，项王坚执不用；我知项王决不能用也，遂弃楚归汉，以图报效。”膝公曰：“贤士在楚不用，固不足以显其才；若今汉王用之，贤士有何方略乎？”信曰：“若汉王用我，统倾国之师，倡有名之举，东向伐楚，先取三秦，次收六国，使项王去其羽翼，范增困手束策，不数月而复咸阳如反掌耳！但恐明公不能举，汉王不能用也。”滕公曰：“贤士口出大言，恐无实学！项王暗哑叱咤，万人皆废，三年之间，纵横天下，自古武勇未有如项王者也，贤士言如此容易，不亦失于夸张乎？”信曰：“不然！某冒险而来，跋涉千里，倘无实见，徒费口舌，以大言而欺人，是狂妄而取咎也！由汉人观之，以项王为不可；在某观之，曾婴孩之不若也，何言武勇之贯于古今乎？”滕公曰：“贤士言能如此，亦曾读韬略乎？”信曰：”为将之才，熟读诗书，深知成败，上至天文，下至地理，无一事不知，亦无一物不晓，岂但读韬略乎？”滕公即于馆内架上取六韬三略数册，使信背诵。韩信从头至尾，口若悬河，滔滔不绝；又取阴阳医卜使信背诵，韩信无一字不记；又将各般兵器作何使用，韩信备将兵器之根源，作用之法则，一一陈说，无一般不知，从早至午，与信议论有千百言，更无差错。滕公曰：“贤士真天下之奇士，古今所罕有也！”即留管待，又从容相款，胸中不知有多少好学问，愈问愈不穷也。滕公大喜曰：“我明日早朝，奏知汉王，决重用贤士。”信曰：“明公且未可奏知汉王，乞引见萧相国，二公会约，相同共力推荐，庶汉王知重韩信，得以大用也。”滕公曰：“贤士所见甚明，今晚就与相国会约，请贤士相见，料相国必不敢轻也。”信辞滕公回店不题。 \\n 却道滕公至近晚，径赴萧何府相会，备道：“韩信弃楚来褒中，议论出众，学问渊源，真天下奇士也。”何曰：“韩信某亦尝闻其名，此人素贫贱，钓于淮下，寄食漂母，遇恶少叱辱，甘受胯下，一市人皆笑之。后仗剑投楚，楚授以执戟郎官，亦未重用，惟范增屡次荐举，项王不用。想是因楚不用，遂弃彼就此。但恐汉王亦知其人，不重用也。”滕公曰：“此人可惜未遇，若果重用，决可以建立奇绩，料不负所举也。”何曰：“明日可着来相见。”滕公遂辞何归宅。不知如何相见？且看下回分解。 \\n  \\n   \\n  "}
{"章节": "第三十六回 萧相国深奇韩信", "正文": "  \\n 第三十六回　萧相国深奇韩信 \\n 　 \\n  \\n 却说次日滕公差人于店中请韩信，往见萧何。何所住居丞相府，门禁严肃，堂阶深远，先有伺候官报入府，然后一门吏出来，问了姓名，达知丞相。只见一椽吏出来，请贤士进府相见。韩信入到堂下，即见萧何出檐下，拉信入于堂，里不设坐，相与立谈。何曰：“滕公深称大学，幸今相见。”信曰：“信在楚闻汉王圣明，丞相贤达，求士如渴，卑礼折节，不辞千里而来。到此数日，始见滕公，昨与相见，尚未倾倒；今见丞相后，即欲仍归故里，宁甘心泉石，不屈志人下也。”何曰：“贤士未见囊锥脱颖，何乃见貌变色耶？”信曰：“不遇错节，未尝歃血，岂可囊锥脱颖，以自荐耶？”何曰：“愿闻贤士高谈，何当拱听。”信曰：“昔齐王好鼓瑟，晋有一贤士善鼓，王再三延访。一日，贤士至齐国，王坐于堂下，欲贤士鼓瑟。贤士不悦曰：‘王如不悦瑟，臣岂敢登王之堂，而见王于咫尺乎？王如好瑟而乐闻之，当焚香赐坐，听臣鼓瑟，臣必尽心为王鼓。今王坐，臣立，如待仆隶，臣问自贱，而为王乐乎？’鼓瑟者，尚羞立于王之侧，况丞相当吐哺握发之时，为国求贤之日，欲闻治国之要，而反倨傲以接贤士，此信所必欲去，而不愿留于其国也！”萧何闻信语，即延之上坐而拜之曰：“何无知，有失待客之礼，幸望恕罪恕罪。”信曰：“丞相求士，实为国家，某相见，意欲倾心，以图补报，非一人之私也。”萧何乃拱手问信曰：“愿贤士论天下之形势，决天下之安危，明天下之治乱，审天下之强弱，然后天下可图也。”信曰：“关中百二山河，天府之国，自古帝王为建都之地。项王舍此不居，而乃迁都于彭城，此失天下之形势也！汉王虽左迁于褒中，然养成蓄锐，为虎豹在山之势，使智者无以用其谋也，不亦为得乎？项王所向无敌，天下诸侯畏其强而已，然背叛之心，藏于不测，外若为安，内有隐祸，反不若汉之远处偏方，而得以收拾人心，养贤及民，诸侯不得侵扰之也。项王弑义帝于江中，大肆不道，而荆襄湖南之民，欲纠合讨罪，不日大乱作矣！彼尚茫然不知，而自以为强，此匹夫之勇耳，何足以望天下之人心乎？汉王约法三章，除秦苛法，虽左迁南郑，而天下属望，若举兵面东，百姓莫不引领来归。天下未有一人不愿汉王为秦王。章邯等三人，秦民恨入骨髓，而项王乃封为三秦王，以阻扼汉兵，实为资敌国以利也。我苟东向，百姓皆为我战矣，三秦可传檄定也。此天下之形势，安、危、治、乱、强、弱，不待智者推论而可知也。丞相又何忧焉？”何曰：“据贤士所言，楚可伐乎？”信曰：“当此之时，项王东迁，诸侯离叛，百姓嗷嗷，急欲思主，三秦不为严备，汉兵正当可举之日也。失此机会而不东征，使齐、魏、赵、燕，或有智者一言，举兵而西，先取咸阳，次取三秦，阻其要害，汉兵虽老死，不得出褒中矣！”萧何见韩信说到此处，乃近前附耳曰：“前日栈道已烧绝，汉兵急难举行，奈何奈何！”信笑曰：“丞相何乃欺人若是耶？前日烧绝栈道，必是智者与丞相计议，定当另有别路可通汉兵，然后烧绝耳。此不过使楚无西向之意，汉王绝东归之心，此计可以瞒项王耳,若智者看破，不可欺也！”萧何闻韩信此言，实切心肺，不觉笑容满面，离席下拜曰：“萧何自入褒中来，未同人论至此，今日贤士之言，如醉方醒，使我胸中痛快，不能舍也！”连叫左右备马，与贤士回私宅少坐，先差人预备酒席。 \\n 萧何同信到宅，分宾主而坐，设酒相款。因论为将之道：“夫将者，三军之司命，国家之安危所恃，其道可得而闻乎？”信曰：“将有五才十过。所谓五才：智、仁、信、勇、忠也。智则不可欺，仁则能爱人，信则不失期，勇则不可犯，忠则不二心也。为将而有此五才者，然后可以为将矣。所谓十过者，有勇而轻死者，有急而心速者，有贪而好利者，有仁而不忍杀者，有智而不心快者，有信而妄信者，有廉洁而不爱惜人者，有谋而心缓者，有则别而自用者，有懦而喜任人者。将有此十过，则不足以为将矣。故善将兵者，具五才，失十过，攻无不破，战无不胜，谋无不成，可以无敌于天下矣。”何曰：“今之为将者何如？”信曰：“今之为将者，或有勇而无谋，或有谋而无勇，或恃己之能而不能容众，或外温恭而内慢易，或矜贵位而恶卑贱，或性骄虞而耻下问，或扬己之长掩人之善，或藏己之过彰人之非，此皆为将之弊，而今皆蹈之，所以不善为将矣。”何曰：“若贤士为将则何如？”信曰：“若信为将，非敢自为夸张，实出古兵法，但人不能知耳！用之以文，齐之以武，守之以静，发之以动，兵之未出也如山岳，兵之既出也如江河，变化如天地，号令如雷霆，赏罚如四时；运筹鬼神，亡而能存，死而能生，弱而能强，柔而能刚，危而能安，祸而能福，机变不测，决胜于千里；自天之上，由地之下，无所不知；自内而外，自外而内，无有或违；十高之鼓，百万之多，无有不辨；或昼而夜，或夜而昼，无有不兼；范围曲成，各极其妙；然犹洞达古今，精明易学定安险之理，决胜负之机，神运用之权，藏不穷之智，奇正相错，阴阳始终，然后仁以容之，礼以立之，勇以敖之，信以成之；如此则成汤之伊尹，武丁之傅说，渭水之子牙，燕山之乐毅，皆我之师也。此乃信为将之道，养之素日，不敢不实告也。”何见信议论如长江大河，一泻万里，心甚奇之。因思汉王有福，感此豪杰来投，破楚元帅，舍韩信再无有过此人者也，称赞不已，遂留信私宅安歇，分付家僮二人朝夕伺候答应。韩信从此在萧何家往居，却将张良角书藏在身边，不肯取出，只欲凭自己学问，在萧何、滕公处施展，其心只要待临时举用之际，方将角书献出。 \\n 萧何自得韩信，喜而不寐，又思：“张良曾有角书合同，心须寻一个破楚大元帅，连角书一同荐来。今放着这个韩信，正是破楚元帅，却错过不荐，想是张良未曾得遇。我明日早朝，同滕公极力荐举。”更不知汉王用否？且看下回分解。 \\n  \\n   \\n  "}
{"章节": "第三十七回 韩信为治粟都尉", "正文": "  \\n 第三十七回　韩信为治粟都尉 \\n 　 \\n  \\n 次日，萧何会滕公赴早朝毕，两人出班奏曰：“臣等于招贤馆得一贤士，韬略精通，识见高远，堪为破楚元帅。乞大王重用。”汉王曰：“贤士何处人？曾出仕否？愿说姓名，朕当录用。”萧何等奏曰：“此人原淮阴人，姓韩名信。曾为楚执戟郎官，屡上疏于霸王，不用，因弃楚归汉，不远千里而来。昨叩其所蕴，虽伊尹子牙，孙吴穰苴，亦不能过也。”汉王笑曰：“此人我在沛县时，曾闻他受辱胯下，乞食漂母，一乡人轻贱之。丞相若举此人为将，三军不服，诸侯讪笑，项羽闻之，决以我为瞽目人也！”萧何曰：“古之大将，多出自寒微，岂可以门户而论人耶？伊尹莘野匹夫，太公渭水钓叟，宁戚为抱车竖子，管仲④为槛车匹夫，后来施用作为，皆成大事。韩信虽出微贱，而胸中所学，为天下奇士，若舍而不用，使彼投于他国，是弃连城之璧，碎和氏之宝也。愿王听微臣之谏，急用韩信，项羽可灭，咸阳可复。如负所举，治臣等之罪。”汉王曰：“既卿等举荐，可召韩信来相见。”萧何传命，着禁门大使召新来韩信入内朝见。 \\n 韩信寻思：“汉王召我如此轻易，决不重用。我且进内，看汉王如何待我。”韩信入内，朝见汉王。王问曰：“汝千里而来，未见才能，似难大用。即今仓廒缺官管理，升汝为连廒官，试看尽职如何。”韩信即谢恩，略无愠色。萧何滕公，甚是不安。 \\n 韩信退到仓所，查点斗级人等，验看仓廒，估计粮数，取算子一把，照米堆多寡，开除一算，毫厘不差。在仓斗级老人，见信查算明白，拜伏在地曰：“自来管仓大人，未有如贤公精明神算也。”信笑曰：“量此待一仆隶之事耳，何足以尽我哉？”萧何密差人打听，见信如此算法，遂请来相见曰：“某欲举公为元戎，汉王恐贤士不能胜此重任，特以小官试看尽职如何，适闻贤公到，估计米堆，一算无遗，不知何法，便能知此大数？”韩信曰：“算有小九之数，有大九之数，若能精通算法，虽四海九州，亦不出此算法，况仓廒米数乎？昔伏羲画卦，虽六十四数，引伸触类，千变万化，天地间数目，皆不出此矣！”萧何嗟叹不已。韩信又曰：“仓廒米粮，日久且朽，当出陈易新，以济民用，公私两便，此亦宰相之事也。丞相此时正当举行。”萧何闻说，谢曰：“贤士此言甚合时宜，明日奏过汉王，决遵教施行。”韩信辞何到仓，即合斗级随仓四名，宿歇看守，仍着地方沿墙周迴关防，小心风火，判押批封，各得周悉。萧何访知，心下甚喜。 \\n 一连数日，汉王不朝。何因具小启，付竖宦传入内，汉王传命：“连日思欲东向，未有良策，因未出朝见，明日当相见也。”次日，萧何率百官早朝毕，汉王退至便殿，召萧何等入内议事。王曰：“朕在此久住，思欲东向，未有良策，奈何？”萧何曰：“东向非难，必得一破楚元帅，方可举行。”王曰：“朕所思者，正谓此耳。”萧何曰：“王不必多思，只重用韩信，大事定矣！”王曰：“韩信贫时，资身尚无长策，欲当此大任，而与项羽相敌耶？”何却将信算法，并易新之说，启奏汉王。王曰：“此一节之能耳！”何曰：“观此一节，足知其余，韩信真将才也！不可错过！”汉王曰：“既如此，且将韩信加升治粟都尉。” \\n 近臣传命出，韩信欢然领受。随将旧管文书，查看一遍。何为新收之数，何为旧管之数，何为开除之数，何为实在之数，各有簿籍，较量斛斗，出入有经，收放有法。平昔都尉到任者，各项在仓人等有进见之礼，都尉若受此礼、遂为众人所挟，放粮之际，任他们除关纳之，民多生怨心，韩信到任后，即出告示，先将积年在仓作弊之人，尽行查革，即选殷实正身之人，毫厘不与私通，收放之时，均平公道，纳粮之际，再不使钱，支粮之人，斛斗满足。半月之间，百姓称快，情愿争相交纳，再无稽迟留连之弊。众人曰：“今日得此贤明大人在上，我等急急纳粮，省多少盘费。”一月之间，仓廒充实，门禁肃清。众百姓聚几个为首的，都到丞相府，连名保韩信曰：“我等往日费钱，又受许多辱骂，纳粮的稽迟半年，不得上纳，支粮的等候日久，不得关支。今得这个韩大人来，我等省了许多烦恼。今闻丞相又要升他转别处去，望丞相且留他在仓，掌管二三年，我等受无穷之赐。”何笑曰：“韩大人他是个大材，今却小用了他，况治粟之官，岂足以尽其能哉？”众人又苦苦哀告，何曰：”汝等且回去，容吾商议，再作区处。”众人出府。萧何暗思：“韩信非等闲人，可大可小，无往不可，我须极力保举。” \\n 次日萧何入内见汉王，早朝礼毕，汉王宣何上殿曰：“朕近日梦中多凶险，又思父母家眷在彭城，何月得相见？郁郁于此，非久居之地也！”何奏曰：“昔齐景公放猎回，语晏子曰：‘寡人每梦不祥，于心不快。’晏子曰：‘梦之不祥请言之’。景公曰：‘我上山见虎，入泽见蛇，何也？’晏子曰：‘山为虎所居，泽为蛇所藏，何为不祥。今国有三不祥，未审我王知否？’景公曰：‘吾不知也。’晏子曰：‘国有贤士而不知，一不祥也；知之而不能用，二不祥也；用之而不擢之以重任，三不祥也。’今王梦中凶险，是有贤士而不能重用之故也。臣恐项王从范增计，举兵而西，王将何人以御之？此臣日夜之忧也！”王曰：“国中有贤，朕岂有不重用之理？是我到褒中许多时，何尝有贤而不用耶？”何曰：“见今有一大贤而王不用，是遗目前而乃远有所思，不亦误乎。”王曰：“大贤安在？丞相当言之，朕即擢用也。”何曰：“臣欲荐举，又恐我王嫌门户之寒微，鄙出身之卑贱，徒举而不用，反失贤士之心，则四方虽有豪杰，不欲为王用也。”王曰：“卿不必多言，即将贤士姓名报知。”何近王前叩首曰：“举国贤士，惟淮阴韩信也。”王曰：“前卿二次举荐，已加封为治粟都尉矣，岂谓不能用耶？”何曰：“治粟都尉不足以尽韩信之才能，必拜封大元帅之职，然后可以留韩信也。不然，信必去矣！”王曰：“爵不可以滥加，权不可以轻与。韩信一月之间二次封赏，若今未见尺寸之功，遂加元戎之职，使从我丰沛将士皆怨我赏罚欠当，而退有后言也。”何曰：“自古圣帝明王之用人也，随材致用，因人授职。臣料韩信乃栋梁大材，王今小之，此臣所以屡次为王言也！若丰沛将士，虽多劳苦，皆非信之俦，王岂可以此较彼，胸失轻重也？”王曰：“姑从丞相之言，且着韩信少缓数月，待张良或有举来贤士，堪为元戎者，朕当重用，不负昔日角书之约；若张良未有保举，那时却用韩信亦不为迟也。” \\n 萧何不得已，回府又请韩信相叙。因问如何可以下秦？如何可以出栈道？如何可以收六国？信避席正言曰：“吾以丞相素知兵法，即此言观之，盖不知也！兵家相机而动，随时通变，不可先传，不可遥度，如水流制形，因战而知胜，鬼神不可测其妙，父子不可达其指，临事之际，自有妙算。丞相岂可下问，而欲闻其说乎？”何大喜，愈加敬重。 \\n 信辞回公馆，一连数日，不见动静，信寻思：“若今不激着萧何，恐汉王不知重，众人亦不钦服，纵将角书投献，亦不足以制服百官。”遂生一计，吩咐门吏：“预备快马，我明日五更须远行。”门吏依命，须备快走马匹。韩信即将原来行李拴束停当，依前匹马出东门长行。左右知信已去，径来丞相府报事。萧何方回朝，闻人说韩信出东门长行，大惊曰：“若信去，我辈老死褒中矣！”不知韩信投何处去？且看下回分解。 \\n  \\n   \\n  "}
{"章节": "第三十八回 萧何月下追韩信", "正文": "  \\n 第三十八回　萧何月下追韩信 \\n 　 \\n  \\n 却说萧何闻知韩信去了，急到公馆问时，左右众人曰：“昨晚吩咐备马，说是欲远行，我等不敢不从。不意一夜装束行李停当，壁上留诗一首，今早五更时启行，从东门而出，不知何往。我等曾蒙丞相吩咐，但韩大人或出外，或有甚言语，教我等一一报知。今夜远行，不敢不报。”萧何看壁上诗，乃是短歌一篇，歌曰： \\n 日未明兮，小星竞光；运未逆兮，才能隐藏。驴蹄蹇滞兮，身寄殊乡；龙泉埋没兮，若钝无钢！芝生函谷兮，谁为与探？兰长深林兮，孰识其香？安得美人兮，愿从与游；同心断金兮，为鸾为凰！ \\n 何见歌，跌脚曰：“屡次荐举，汉王不用，直被他走了！若不追回，使我终日不安寝食矣？”随呼从者五六人，各备驿马，不脱朝服，不奏知汉王，带领从人，急急赶到东门上，问守门官兵：“尔曾见一将军骑银鬃马背剑走出门去否？”门官忙答曰：“今早五更方开门，见此人径过东门去了，今将五十里远矣。”何听罢，急策马追赶。来到一村，询问乡民曰：“尔曾见一将军过去否？”乡民曰：“今早有一人骑银鬃马背剑，自西而来，今去五六十里矣。”何出朝，尚未用饭就追赶来，近时腹中饥馁，下马到一村落用饭毕，即上马追赶。渐渐天晚，一轮明月初出，萧何乘着月色，来到寒溪河边。此时正当七月初间，夜静江寒，深山路险，秋水新涨，马不能渡，远远的见一人匹马沿溪寻渡，何大喜曰：“此必信也！”遂合从人赶上，萧何高声叫曰：“韩将军何绝人之甚耶？相处数月，一旦不辞而去，于心独能忍乎？”遂着从人扯住马辔。各相违拗之际，从后边又一匹马急赶而来，乃滕公夏侯婴也。萧何甚喜，问曰：“公何亦追耶？”婴曰：“某方朝回，有仓大使来报韩将军匹马出东门，吾料贤士因汉王未曾大用，欲投他国去，某遂急赶而来。适遇丞相亦来追赶，足见丞相荐贤为国之忠，不辞山险，不恤劳苦，夜深至此，真宰相也！”韩信见萧何、夏侯婴如此殷殷恳切，极尽忠爱，遂叹曰：“二公可谓真纯臣也。世之为相者，或嫉贤妒能，独擅威权，大开私门，举在错直，好谀喜佞，偏执己见，谁肯犯颜苦谏，极力举贤，忠心为国，届己下士也。如二公世亦罕有，足知汉业当兴，生此贤相。如信匪才，敢不倾心从命，愿为门下贤士也。”萧何、夏侯婴当月明之下，握信手告曰：“古人云：‘士遇知己者死。’吾二人深知贤士为伊吕之俦，管乐之匹，足可以伐秦破楚，必矣！但汉王以贤士平日门户寒微，而未深知其贤也。贤士且少耐一时，吾二人愿以身家竭力保举，如汉王仍前不重用，吾必弃官回乡，不欲久困于褒中矣。”韩信闻此言，遂拜谢，挽辔而回，暂且在萧何府住居不题。 \\n 却说汉王早朝，周勃等径奏曰：“关东诸将，因讴歌思归，亡去者有十数人。丞相萧何亦不辞而去，今两日矣！”汉王大惊且怒曰：“萧何从吾丰沛起义，一时未尝相离。诸将去者，或纠聚而来，或中途相从，今日之去，亦不深怪。萧何与我分虽君臣，实同父子，何乃亦舍我而去耶？”汉王起坐不安，饮食俱废，方到宫中，又出便殿，心内急躁，如失左右手。正思议间，只见禁门大使来报曰：“萧丞相、滕公回矣！”汉王一见，且喜且怒，大骂曰：“竖子从我数年，未尝一日相舍，近日诸将多有亡去，尔如何亦去耶？”何曰：“臣等受王知遇之恩，为一国丞相之职，王何负于臣，臣乃亡去耶？臣今去两日者，连夜追赶亡去之人，欲为我王东归之计，以图恢复关中，坐取天下也。”王曰：“追亡去者何人也？”何曰：“追亡去者，韩信也。”汉王又笑骂曰：“诸将亡者皆不追，却言追韩信者何也？”萧何曰：“诸将易得，至如韩信，国士无双。王如常王汉中，不欲东归，随韩信去与不去，不足以为轻重，王不必用也。如欲与项王争衡，东向而图天下，非韩信不足与议也！今王若不用韩信，臣免冠服，纳与我王，愿归田里，免使他日为项羽所虏也。”夏侯婴亦奏曰：“萧何所言，实为国家，非为信，忠心报主，王当知重也。”王曰：“卿等只闻他议论，见他有一节之能，便以为可用。朕思为将之道，所系甚重，国家之安危，三军之存亡，仰赖于一人。若一时轻信，用他为将，却将三十万兵马付他统理，七十员将官听他约束，倘依丞相言，三秦可下，项羽可破，深得今日荐举之功，如或能言而不能行，资谈有余，临事不足，非独我等受虏，三十万生命死于无辜，丞相一时悔之何及。朕之所以不敢轻用韩信者，此也。朕闻韩信亲死不能治葬，无谋也；寄居亭长，乞食漂母，无能也；受辱胯下，乡人贱之，无勇也；事楚三年，官止执戟，无用也。古人云：‘有诸中必形诸外’。若有征验，方可取信，如闻空言，恐难凭据。相国当熟思之！”何曰：“据王之言，似力确论，以臣所见，恐或未然。孔子遭困陈蔡，非无能也；匡人围之，非无勇也；卒老于行，非无用也。今日韩信之受辱乞食，乃君子不得时也；官止执戟，乃未遇其主也。臣与信言，洞见肺腑，真有用之良材，天下之奇士，决非徒资口谈也！臣待罪辅佐，职在求贤，今见贤不能举，举贤不重用，臣所以昼夜不安，冒死为王言也。”王曰：“今日色将哺矣，卿且回，明日早朝，与卿等会议。” \\n 萧何、滕公退朝，复来与信相见：“汉王明日会议，拜公为将。”信曰：“汉王恐尚犹豫，恐二公空费心耳！”何曰：“汉王若不用公，我等决弃官而去，不敢欺也，”须臾，睦公馆辞回宅。韩信因思萧何如此为国求贤，汉王屡次不听用，因为我家贫贱，以至不肯重用。方欲就寝，只见人报说：“丞相出见贤士。”信整衣出迎，入坐，信曰：“公此时尚未寝乎？”何曰：“国事系心，岂能安枕，因思贤士在楚，范增极能知人，当时必能荐举，贤士必有良策，一向未闻论及。”信曰：“在楚范增极为知已，屡次荐举，霸王不听。后闻烧绝栈道，某曾有表上谏。”信遂将表文，念讫一遍。萧何听罢，惊讶曰：“若使项王依公此奏，我等终身不得出褒中矣！西楚天下，如磐石固矣。”信曰：“项王不用其言，此时某尚无背楚之意，后范增被陈平左使赴彭城，临行之时，奏三事：第一件，不可放汉王入褒中；第二件不可离咸阳；第三件，当重用韩信，如不用当杀之。某知项王决不能用，恐终被范增谋害，是以背楚归汉，无他意也！公夜深，复兴此问，必是静中想起，恐某为范增心腹，又见昨日匹马逃回，恐打听褒中虚实，传报范增，所以乃有此问。公昼夜为国，竭尽心力，既有疑心，某今有一物与公拆看，管教汉王剖析群疑，免劳相国极言苦谏。”萧何便问：“有何妙物？乞赐一观，以决衷曲。”那韩信取出此物来，未知萧何看了如何，且看下回分解。 \\n  \\n   \\n  "}
{"章节": "第三十九回 会角书筑坛拜将", "正文": "  \\n 第三十九回　会角书筑坛拜将 \\n 　 \\n  \\n 却说韩信遂于书囊中取出张良角书来，递与萧何拆看。灯光之下，何见角书，知是张良原会约合同，惊骇不已，遂拜伏于地曰：“贤公许久在此，如何不肯发出？使我终日苦谏，费尽心力！汉王若见此书，真得连城拱璧，再无疑矣。”信曰：“某少贫贱。恐初来投汉，未见寸长，丞相决不见信，所以将子房角书暂隐未发。待公极力举荐，小子少露愚衷，今已心志相投，然后却将角书奉览，公之心始释然矣。”萧何又拜曰：“贤公真天下豪杰，所见自与寻常不同，某愈当知重，不可舍也！”相辞各就寝。 \\n 次日萧何笑容满面，将角书进朝，会滕公说知此事，滕公亦欢喜不尽，同见汉王，将张良角书捧上。汉王接书观看，大惊曰：“韩信既有角书，缘何一向不肯发出？”萧何备将韩信前情奏知，汉王喜曰：“卿屡次荐举，未能取信，不意张子房亦有角书荐举，天下豪杰，所见略同，可见韩信实有大才，朕所见昏暗，久远卿忠爱之意，朕今日始知过矣！可将韩信即令拜为将，以副荐举之意。”何曰：“臣荐贤为国，非一己之私也。今据张良角书，王始知臣真有所见，非滥举也。但今拜信为将，恐信终不留也。”王曰：“拜将恐轻韩信，乃拜为大将，重加封爵，韩信可以留矣。”何曰：“若拜为大将，信则可留。但又不知如何行拜将之礼？”王曰：“召来而加封拜可也。”何曰：“王素慢无礼，今拜大将，如呼小儿。在王以封拜为重，若以臣观之，韩信乃复去矣。”王曰：“必如何而后可？”何曰：“王如拜信为大将，必择日斋戒，设坛祭告天地，如黄帝之拜风后，武王之拜吕望，然后言拜将之礼。”王曰：“准如卿之议。”何谢恩回宅，见韩信，具言汉王行筑坛拜将之礼，信拜谢。旬日内，何画成筑坛拜将图本，上进汉王观看，图本曰： \\n 坛高三丈，象三才；阔二十四丈，象二十四气。坛之中，列二十五人，各穿黄衣，手执黄幡豹尾、铁钺等件，按中央戊己土，以为勾陈之象；坛东列二十五人，各穿青服，手执青旗，按东方甲乙木，以为青龙之状；坛西列二十五人，各穿白衣，手执白旗，按西方庚辛金，以为白虎之状；坛南列二十五人，各穿红服，手执红旗，按南方丙丁火，以为朱雀之状；坛北列二十五人，各穿黑服，手执黑旗，按北方壬癸水，以为玄武之状。坛有三层，各具祭器祝文。周围执杂色旗者，三百六十五人，按三百六十五度。杂旗之外，立七十三人，皆长大壮士，各执剑戟，按七十二侯。坛之前，从北而南，左右列文臣武将，中间筑黄土甬道，直至坛下。四边立四面镇静牌，每牌之下，用一员牙将，立二十名甲士，知有喧哗失队伍，即时擒拿，以军法斩首。又用一员上将御车。出西门十里为坛所。 \\n 汉王看罢图本，大喜，随命灌婴督工管理，限一月内通要完备。灌婴领军士于城西起筑将坛，诸色人等，各依次预备不题。 \\n 当日萧何举荐韩信，一向未扬言于外，以此外人亦不知，及见起筑坛场，人人自以为必得大将，疑议不定。有樊哙曰：“我与汉王起兵丰沛，遂得关中，救驾鸿门，随军入汉，社稷之臣，共同甘苦者也。今日筑坛拜将，惟我则足以当之。”众人曰：“一向闻萧相国荐举大贤，但不知是何人。若以起初功臣论之，唯樊哙、周勃、滕公数人而已，料不出诸公之外也。”只见灌婴来奏汉王：“坛场修筑已毕，陛下可选择吉日拜将。”王曰：“宣萧何来计议！”何曰：“吉日已择定，各项人等，俱已派就，一二日请王宿宫斋戒，令百官晓谕百姓，肃清御路，伺候拜将，各衙门不判押，不动刑，不宰牲，不饮酒，不茹荤。”汉王同文武百官斋戒三日。 \\n 至期，汉王驾起，前至相国府，传命捧韩信上车，推转轮毂，径出西门。两边旗幡映日，金鼓震天，文臣峨冠博带，列左而行，武将顶盔贯甲，随右而进，征尘不起，香雾满街。初时诸将闻筑坛拜将，尽皆以为得大将。及见汉王驾至相国府，拜大将者，乃淮阴韩信也，三军皆惊。当有舞阳侯樊哙随汉王驾后行，与周勃等言曰：“我等万苦千辛随主上到此，今已三年矣，如何反被饿夫节制？大丈夫岂可甘受其屈，而不申言以表其心哉？”急下马逆汉王驾前，叩头大呼曰：“请王车驾暂且少停，臣有一言上告。韩信乃淮阴饿夫，乞食漂母，受辱胯下，在楚为执戟郎，弃楚而来，空钓唇舌，未有尺寸之功，王今驾捧毂，拜为大将，使项王闻之，决然耻笑，天下诸侯，以为我汉中无人，却用这饿夫为将，不待对敌交兵，人已知其虚实也，阻三军踊跃之心，长敌人果敢之气，三秦决不能下，强楚决不能破，观此非细事也！陛下当熟思之。”汉王听樊哙之言，在车上犹豫不言。萧何大踏步近前叱之曰：“不可不可！尔樊哙等，如遇冲锋破敌，则可用汝出力。若是运筹决策，百战百胜，鬼神不可测，波我不能知，非韩将军不足以当之。尔但听其指挥耳！岂敢轻发此言，以乱军心耶？我今谬居相国，然拜将之事已定矣，尔在王前恃其微功，出位妄言，不遵军法，陛下当即擒拿，随车驾后，待拜将毕，斩首以正国法。”夏侯婴亦奏曰：“陛下已出号令，众当遵守。樊哙却在驾前妄言，若使人人效尤，陛下何以东征？韩元帅何以行法？而何惜樊哙一人，以坏国家大事？”汉王闻言亦怒，遂将樊哙擒拿，随车驾后，听候决断不题。却说汉王同韩信并百官至坛所，汉王先到斋宫洗手毕，传旨文武百官，各执事人员，照原派礼仪各就位行礼，如有喧哗失仪者，定以军法从事。诸文武将士俱肃静，拱听行礼。只见三声炮响，一路香风。引礼官导引韩信上第一层坛，有汝阴侯夏侯婴西向，韩信北向，太史官读祝文曰： \\n 大汉元年仲秋戊寅朔丙子日，褒中汉王遣汝阴侯夏侯婴，敢昭告于五岳四渎名山大川之神曰：呜呼！天生众庶，俾牧司之；牧司不善，厥罪于谁？吕政暴虐，荼毒黔黎；位嗣项籍，子类不遗，弑君坑卒，大逆罔辞。臣邦不忍，特建义旗，拜信为将，救民立基。维神其翼，鉴兹在兹。尚飨！ \\n 太史读罢祝文，夏侯婴捧弓矢曰：“汉王有命，用锡弓矢，俾将征伐。”韩信跪而受之，授与左右牙将，左执弓，右执矢，韩信中立。引礼官复引韩信，上第二层坛，相国萧何西向，韩信北向，太史官读祝曰： \\n 大汉元年仲秋戊寅朔丙子日，汉王遣相国萧何敢昭告于日月星辰雷雨、历代圣帝明王之神曰：惟神知兴衰，识成败，达治乱，明去取，数虽有定，而归则在德，故虽秦暴虐，神绝其祀，项籍凶狠，天岂宴佑？生民涂炭，地土荒残，为人主者，欲解倒悬之厄，须仗希世之才。职专征伐，莫如韩信。仰赖神祇翊卫，启迪辅翼，吐纳风云，嘘咈变化，拯救下民，匡扶帝业。竭诚惟享，昭格于斯。尚飨！ \\n 太史官读罢祝文，萧何捧钺曰：“汉王有命，赐将军钺。自今以后，奉天征讨，诛此无道，为民除害，为天下造福，将军其勋之哉！”韩信跪受钺，复令左右执捧而行，礼官复引韩信上第二层坛，汉王北向而拜，捧龙章凤篆，歌中和之曲，奏八音之章，乐声嘹亮，动彻上下。乐毕，太史读祝文曰： \\n 大汉元年仲秋戊寅朔丙子日，褒州汉中王刘邦，敢昭告于皇天上帝后土神元曰：臣邦仰赖天地之德，百神之威，肃清海宇，镇抚万姓，为国求贤，礼敦三荐；故古人云：虽强兵苦无智将，安得坐收人心，风行八表也哉？是以拜韩信为大将，并专征伐之权，实为生民之计；荡天下之妖氛，扶乾坤之正气；效黄帝拜风后，颛顼用武告，高辛拜祝融，大舜拜皋陶，殷汤拜伊尹、周武拜吕望。自古国乱浸夷，无不拜将兴师以伐不道。今项籍乃亡秦之续，横暴西楚，乘鸱张之势，踵崩壤之余，大肆凶恶，恣意狂悖，背约为王，弑君独霸，劫墓取财，开宫恋女，屠戮咸阳而百里火飞，焚烧阿房而万民恐怖，真为强横，实乃独夫！天厌神怒，死有余辜。臣邦欲建义旗，拜信为将，授弓矢以定四方，执铁钺而专杀伐；有鬼神不测之机，抱沧海难度之志，国士无双，人中豪杰，用以为将，允孚公议。自天申之，保佑命之。尚飨！ \\n 太史官读罢祝文，汉王行礼毕，乃拜信为破楚大将军。汉王西向而立，韩信北向而立。汉王亲捧虎符玉节，金印宝剑，授与韩信曰：“从此上至于天，下至于渊，尽从将军节制。若见其虚则捣，见其实则止；勿以三军为众而轻为势，勿以授命为高而必为死，勿以身贵而贱人，勿以独谋而违众，勿以强辩而自饰，与士卒同甘苦，与三军同寒暖；如此，则士庶亲上死长，罔有不竭力者矣。将军其钦承之！” \\n 韩信受命毕，汉王面南坐，韩信拜谢，跪而奏曰：“臣闻国不可从外而治，军不可从中而御，二心不可以事君，疑志不可以应敌。臣既受命，专铁钺之威，臣敢不尽竭骂骀，以报陛下知遇之恩哉？”汉王大喜，因复谓信曰：“丞相数言将军之能，不知将军将何策以教寡人？”信拜谢问王曰：“大王今东向争衡天下，岂非与项王为敌耶？”王曰：“然。”信又曰：“大王自料勇悍仁强，孰与项王？”汉王良久曰：“不如也！”信曰：“臣亦以为大王不如也。然臣尝事项王，请以为与大王言之：项王暗哑叱咤，千人皆废，然不能任属贤将，此特匹夫之勇耳；项王见人慈爱恭敬，言语呕呕，人有疾病，辄涕泣分食，至使人有功当封爵者，印觍敝忍不能予，所谓妇人之仁也；项王虽霸天下而臣诸侯，不居关中，而都彭城，放轼义帝，所过无不残灭，名虽为霸，实失天下心。今大王诚能反其道，任天下之武勇，何所不诛？以天下城邑封功臣，何所不服？以义兵从思东归之士，何所不散？且三秦王将秦子弟数岁，所杀亡不可胜计，又欺其众降诸侯，及项王坑秦卒二十万，惟有章邯、司马欣、董翳得脱，秦父兄怨之痛入骨髓，而强楚以威乃王此三人于秦，秦民莫爱也。大王入关，秋毫无所害，除苛法，与秦民约法三章，秦民莫不欲王为秦王者。今大王举兵而东，三秦可传檄而定也。”汉王闻信语，喜曰：“恨得将军之晚也？”于是总其计，与信下坛回朝，不知韩信如何代楚，且看下回分解。 \\n  \\n   \\n  "}
{"章节": "第四十回 萧何议罪释樊哙", "正文": "  \\n 第四十回　萧何议罪释樊哙 \\n 　 \\n  \\n 却说百官行贺毕，武士押樊哙于朝门外，听旨发落。汉王曰：“樊哙虽朕亲戚之臣，自恃功高，冲突仪仗，阻驾妄言，通无人臣之礼，昨已擒拿，即当处置，以警戒三军。”萧何近前附王耳曰：“樊哙法虽当诛，然哙有大功不可诛。况信初拜大将，即诛有功之人，于军不利。但恐樊哙心实不服，韩信军法，决难行矣。王当传旨明正樊哙之罪，容臣等会议，奏请圣断，庶国法不废，韩信之威令可以管束众将也。”王曰：“善。”于是下诏曰： \\n 朕拜韩信为大将，据萧何之三荐，会张良之角书，稽其抱负，听其议论，知其为有用之真才也；命其职专阃外，东向伐楚，允协舆情，实合公议。当登堂行礼之际，前导肃清，己传严令，乃有樊哙独恃功高，恣肆狂悖，抗为国法，略无忌惮，一人作倡，众志罔定，矫惑军心，有乖大体。下诏尔相国萧何等，从公会议，定当功难掩罪，法宜当诛，惩此一人，以彰纪律。故兹诏命尔等知悉。 \\n 萧何等捧诏出。 \\n 早有人报知樊哙，樊哙闻知大惊，自知差错，便请一班武臣周勃等商议：“我一时见错，触犯禁令，致汉王下诏议罪，公等为我与相国一讲，看鸿门之功。亦当饶免。”周勃曰：“主上拜将，实为天下国家，非一人之私也。昨闻韩信议论，真大将之才也，将军故敢抗拒，似太无状。今诏下问罪，丞相决有主意，我等央免丞相，想亦无事，公宜放心。况主上念将军之功，岂有诛戮之理？”众人随到相国府，哀告萧何，备说：“樊哙乃立国功臣，鸿门救驾，虽一时犯禁，亦无大恶，丞相若不解救，恐失人心。”何曰：“主上困处褒中，终日思求大将，今得韩信，买为国家之大幸，诸公亦得东归矣。樊哙无知，乃出此狂言，以致主上动怒，现诏书下颁，恐难救授。但念樊将军往日大功，又是我等同时丰沛起义之臣，我不出力，何人解救？着樊将军放心，我自有公议。”众人拜谢出府。 \\n 萧何与郦生草拟答辞上奏曰： \\n 大汉丞相萧何等议得樊哙所犯罪过，君命下颁，已有明禁，戎车重务，合不可犯，樊哙肆行鲁莽，唐突仪从，言多乱纪，矫惑军心，国法攸归；罪当刑戮。但念丰沛元勋，鸿门护从，姑拟宽宥，以昭褒绩。如再违犯，钺难免。请自圣裁定夺。 \\n 汉王览所议，随传旨：“樊哙恃功狂悖，似难宽宥，下议有辞，姑从所议，仍令带罪征进，听军门节制，转行元帅府收录。”近臣传旨释放樊哙，转行元帅帐下伺候。 \\n 哙闻命，即谢恩毕，引见韩信，信曰：“建功臣子之职分，守义臣子之大节，尔虽有功，岂可自恃？幸王宽恩，赦汝重罪。愿自是之后，宜用心加勉，早建奇绩，垂名金石，与国咸休，岂不美哉！汝后宜尽心报国，某决不忌嫉也。”哙闻言拜谢，即进内谢恩。汉王呼哙近前谕之曰：“汝自从寡人丰沛起义，累建大功，朕心终不能忘，正当谦恭谨慎，比众尤当加勉，以永保君臣之好。况汝识见不如张良，知人不如萧何，他既屡次举荐韩信，想信必是奇才，那时汝无一言谏正，及寡人昨车驾已出，卿乃阻车狂言，甚失人臣之礼！若非萧何公议，或我一时动怒，将汝诛戮，枉费数年之勤劳，遂一旦而死，岂不大为可惜？既坏亲戚之情，又伤君臣之义，卿乃半途而废，便使我终身不安。卿何不知之甚耶？”汉王言至于此，不觉泪下。樊哙亦泣曰：“臣一时见错，悔之无及。臣此后尽心报国，以仰答陛下知遇之恩也。”汉王抚恤不已。哙辞王出外，来见萧何曰：“若非丞相解救之功，樊哙如何得免诛戮之刑！”何曰：“将军列土封王，指日可望，正宜尽心守职，何必区区较论彼此，甚非大臣之体也！”哙深谢萧何之言。 \\n 不说樊哙自此听韩信节制。却说信授破楚大元帅之职，未及操演三军，先一日上表谢恩。汉王看罢表文，大喜，谓信曰：“览卿所奏，足见为国忠心，但不知东征之举，何时兴师？”信曰：“项羽迁都彭城，久未西顾，诸侯散处各国，俱无预备；当此之时，正好出师。伏愿陛下早赐命驾，臣演定人马，即日随驾启行。”汉王曰：“都依卿所奏。”封樊哙为先锋，曹参为军正，殷盖为监军，预备大驾亲征不题。 \\n 却说韩信出朝，来到教军场，先将人马大略看了一遍，见军伍欠严整，士卒欠齐备。将佐虽有百员，不知阵法，不谙进退，营盘虽有数座，未得向背，未见生旺。随即请郦食其到营所计议曰：“此等人马，此等营阵，不过防守城池，用于无事之时可也。若临阵施用，将不知兵，兵不知将，队伍如何排列？阵势如何调度？奇正如何相生？动静如何起伏？恐遇敌时，决难支对。今与先生商议，可领能缮书者四十人，将某平日所集队伍之数，调度之法，营阵方向，出入纪律，通在此书，连夜一条一段，写成二十本，每本用一知书将官，照此书中所行队伍阵法，一教演齐备，限半月内通要完整，我却先将一队人马，教他如何是入队，如何是出队，如何是行营，如何是安营，如何是对敌，如何是催敌，如何是埋伏，如何是攻击，随其变化，各有条理。却教各队一一照此操演，不须一月之间，人马大与今不同矣，那时东征，方可施用，庶足以取胜耳。”郦生拜服曰：“将军神机妙算，人不可及也！”于是郦生领原本，选人抄写。不知如何调用？且看下回分解。 \\n  \\n   \\n  "}
{"章节": "第四十一回 韩信执法斩殷盖", "正文": "  \\n 第四十一回　韩信执法斩殷盖 \\n 　 \\n  \\n 却说郦生领所集原本，命四十人星夜抄写，数日内完备。信复入朝，将前事奏知汉王，汉王大喜曰：“寡人兵微将寡，全仗将军调度。”于是信来到教场，将人马命诸将照此一一训练，其中有违令不率教者，先以军法斩一二人，悬头示众。满营军士，肃然知警，无有不听教者。操演二十余日，各队俱齐备，与前焕然不同矣。韩信然后教立中军，排列队伍，开载条件，明日请汉王车驾到教场省谕三军，观看营阵。 \\n 一日，汉王车驾同百官来到教军场，观看营阵队伍，与前通不同，甚喜。韩信具甲胃至王前持立不拜，乃曰：“臣甲胃在身，未敢行礼，只将手册一本捧上，请陛下圣览。”上面皆是晓谕将士之言，命统共行令者，高声朗诵曰： \\n 西楚霸王项籍，上违天命，放弑义帝，暴虐下民，罪恶贯盈，神人共愤。朕先入关，约当为王，见此恶逆，理当征讨。现以韩信为破楚大将军，尔等大小诸将，各队军士，听其节制，随其指挥，代命行诛，不俟奏请。尔等用命者荣，不用命者死，惟专阃外，惟擅征伐。尔其知省，毋违朕命！ \\n 众大小将士，听罢戒谕，无不恐惧。然后韩信来到元帅大营，张挂军政条约，明白开载各款，令将士谨守，毋犯禁令： \\n 其一：闻鼓不进，闻金不退，旗举不起，旗按不伏；此谓悖军，犯者斩之。 \\n 其二：呼名不应，点视不到，违期不至，动乖帅律；此谓慢军，犯者斩之。 \\n 其三：夜传刁斗，怠而不报，更禄违度，声号不明；此谓懈军，犯者斩之。 \\n 其四：多出怨言，怒具主将，不听约束，梗教难治；此谓横军，犯者斩之。 \\n 其五：扬声笑语，蔑视禁约，驰突军门；此谓轻军，犯者斩之。 \\n 其六：所用兵器，弓弩弦绝，箭无羽镞，剑戟不利，旗纛凋弊；此谓欺军，犯者斩之。 \\n 其七：谣言诡语，造捏鬼神，假托梦寐，大肆邪说，蛊惑吏士；此谓妖军，犯者斩之。 \\n 其八：奸舌利齿，妄为是非，调掇吏士，令其不和；此谓谤军，犯者斩之。 \\n 其九：所到之地，凌虐其民，逼淫妇女；此谓奸军，犯者斩之。 \\n 其十：窃人财物，以为己利，夺人首级，以为己功；此谓盗军，犯者斩之。 \\n 其十一：军中聚众议事，私近帐下，探听军机；此谓探军，犯者斩之。 \\n 其十二：或闻所谋，及闻号令，漏泄于外，使敌人知之；此为背军，犯者斩之。 \\n 其十三：调用之际，结舌不应，低眉俯首，面有难色；此谓恨军，犯者斩之。 \\n 其十四：出越行伍，搀前越后，言语喧哗，不遵禁训；此谓乱军，犯者斩之。 \\n 其十五：托伤诈病，以避征伐，捏伤假死，因前逃避；此谓诈军，犯者斩之。 \\n 其十六：主掌钱粮，给赏之时，阿私所亲，使士卒结怨；此谓弊军，犯者斩之。 \\n 其十七：观寇不审，探贼不详，到不言到，多则言少，少则言多；此谓误军，犯者斩之。 \\n 以上禁令，订为一册，用帅印钤封进上，与汉王留览；再写一册，交与军正官曹参收掌。 \\n 汉王看罢营阵，又见韩信张挂禁约，乃叹曰：“前日操练人马，真儿戏耳！今日如此调度，如此发落，三军焉有不整？人心焉有不服？以此东征，寡人自无忧矣！”遂命驾回。 \\n 次日韩信五更时，来到教军场，中军而坐，诸将升帐，司晨者报时毕，韩信唱名，点视诸将，内有监军殷盖不到，韩信亦不追问，随吩咐各队人马操演。已过午矣，殷盖方从营外而来，到得辕门下，便欲进营，只见守门者便道：“元帅已鼓操演兵半日矣。各营阵未有军令，谁敢轻自放入？若要进营，须传与小旗甲，旗甲传与守辕门牙将，牙将传至军政司，方得到元帅前；若元帅着进，方敢放进，我等有许大干系。”殷盖大呼曰：“何消如此琐琐。正是小人得志，便要施为！既是你众人如此说，快与我说一声，我要进营，看他号令行得行不得！”把门军士只得说与旗甲，以次传到麾盖下。韩信着巡哨军，持一火牌，上书一“进”字，传令而出。来到辕门下。其人高呼曰：“着违令迟者进来！”只见殷盖瞋目而入，徐徐而行，略无敬谨之意，来到帐下，长揖而立。信曰：“前有汉王圣谕，我亦有禁令，汝为监军，此时方到，是何道理？”便问司晨官：“此时何时？”司晨官上帐禀告曰：“此时午过将未矣。”信曰：“曾与尔等约在今日卯时交会到营，汝却过午方到，故违军令，当斩！”殷盖亦不以为事，乃曰：“下官虽闻将军之言。今日亲戚偶来相访，留坐饮酒，以此来迟，将军且免一次。”韩信喝令左右：“将监军拿下去跪于帐前！”信曰：“汝既为将，岂不闻受命之日，则忘其家；临军约束，则忘其亲；当抱鼓之急，则忘其身？汝既一身许国，岂有父子亲戚之念乎？”召军正司问曰：“殷盖违令来迟，在那一条？”曹参执禁令薄近前曰：”与军约约会，期而后至，得慢军之罪，当斩首示众。”信曰：“令左右将殷盖斩讫报来！”即将殷盖绑在辕门之下，那殷盖魂不附体，急以目看着樊哙，哙又不得出营，只是跌脚发躁。 \\n 辕门外早有人知道这个消息，放马报与汉王，汉王知道，便召萧何问曰：“韩信未曾出门，先杀我一员大将，恐军不利。”何奏曰：“号令不行，自上犯之。若为殷盖一人，而废此法令，三军何以约束？将士何以训练？韩信斩殷盖，正所以行法也。”汉王曰：“殷盖乃寡人至亲，且重责免此一次可也，如何便杀了？”何曰：“王法无亲，古人已有明训，陛下为天下国家，岂可以亲情为念乎？”汉王见说不动萧何，恐又迟了，急遣郦生曰：”汝可驰马到信营，捧我手字，姑免殷盖这一次。”郦生得旨，带领一从人，骑两匹马，飞骤而来，正见殷盖绑于辕门之下，立待要斩，郦生高叫：“且留人，有汉王旨在此。”便要撞人入门。却有管门官军拦住喝道：“元帅有军令，凡军中不可驰骤。”当把郦生揪住衣带，送至帐下，禀曰：“郦大夫两匹马，驰骤入营，某等不敢放入，揪往在此，听候发落。”信乃传令而出曰：“军中不许驰骤而入者，恐防奸人骤至。以劫我营阵。郦大夫素谙兵法，如何犯此军令？想持王旨而来？”把门官军曰：“现有王旨在外。”信召军正问曰：“郦大夫得何罪？”参曰：“军法突骤军中，得轻军之罪，亦当斩首，以示三军。”信曰：“郦大夫既有王旨，免其本身之罪，先斩看马从人，并斩殷盖，将两颗头悬于辕门之外。”只见大小将佐，个个心惊肉颤，再无一人敢高声者。 \\n 且说郦生救不得殷盖，只得回见汉王，郦生俯伏叩头请罪曰：“臣捧王旨到信营寨，因驰骤进营，有犯军令，亦欲斩臣，幸赖有王旨在身，免罪，将臣带领从人，并殷盖俱斩首，悬于辕门之外。臣若无王旨，亦不得回见陛下也！”汉王怒曰：“有我明旨，尚尔如此，韩信何太无状耶？”萧何曰：“将在军，君命有所不受，此正阃外之权，为将之道也。”汉王曰：“斩殷盖何意？”何曰：“此正所谓杀权贵以威众心，使三军只知主将，而不知有敌国也。兵法云：‘内惧主将者必胜，外惧强敌者必危’。得韩信，何愁强楚不灭，六国之不服也？”郦生亦拜伏曰：“韩信军威甚严，真得将兵之法；虽杀臣之从人，臣心实敬服。后日破楚者，必信也。王当下手敕奖谕，使诸将愈加敬贵，三军不敢犯法，韩信军威益振矣。”汉王转嗔作喜曰：“卿见亦是。”遂令草手敕，差人奖谕韩信。未知如何？且看下回分解。 \\n  \\n   \\n  "}
{"章节": "第四十二回 遣樊哙明修栈道", "正文": "  \\n 第四十二回　遣樊哙明修栈道 \\n 　 \\n  \\n 却说汉王草手敕毕，遣近臣周元臣奉手敕并羊酒赴信营奖谕。韩信闻王命至，设香案，同大小将官出营接敕，金鼓前导，迎至军中，拜罢，开读敕曰： \\n 为将之道，职专阃外，非法不足以制三军，非明不足以服人心，故孙武杀吴姬而其法遂行者，非不知吴姬为王之所爱也，然法不私于爱，故其法乃行耳。尔大将韩信杀殷盖者，非不知盖为寡人之所亲也，然法不私于亲，故诛一人而千万人知警，其法实合孙武，深得为将之道，朕必嘉悦。故遣近臣周元臣，赍羊酒手敕以勉之，益励初心，以约束将士，早发东征，以慰所望，故敕。 \\n 韩信读罢手敕谢恩，管侍近臣回朝。次日，韩信早入朝谢恩，汉王乃以言抚慰之曰：“将军用法，正当如此。”信曰：“受陛下阃外之寄，数十万生命系臣一人，若训练无法，设令欠当，一人作梗，万夫违命，臣法决不能行，陛下付托之重，将何以承应之耶？昨蒙手敕下颁，将士知警，臣法可行，此恩此德，粉骨不足以报陛下也。”汉王甚喜。 \\n 韩信辞王出朝，来到教军场，点发三军已毕，召先锋樊哙到帐下曰：“将军授先锋之职，目今汉王车驾亲征，栈道被张良烧绝，三军如何可过？公可领一万人夫，重修残缺，再整险隘。绛侯周勃，棘蒲侯柴武，一同监修，限定以军法处之，将军勿辞劳苦，当星夜前去修整。”哙曰：“元帅军令，敢不急去修整？但栈道甚险，烧绝去处，连接三百余里，岂可一月便能修整？元帅如欲杀哙，哙就元帅处请死，决不敢领此命也。”信曰：“临事不可避难，避难者不忠。将军素怀忠义，才干精敏，正当建此奇功，使三军氏驱而进，信亦得以便道东征也。”樊哙又欲坚辞，又恐犯了禁令，只得依限督工修理不题。 \\n 且说韩信操演士军，整率人马，麾左则左，麾右则右，麾前则前，麾后则后；合四阵而为一阵，起则为长蛇；分一阵而为四阵，止则为四门；进退之有法，启闭之有路，旗帜严整，金鼓响应，规矩准备，毫厘不爽。大小军士，见韩信调度人马，排列阵势，人人钦服，个个敬谨。于是请汉王曰：“臣领命操演人马，训练甲士，今已完备，请陛下车驾亲往观之。”汉王曰：“前营伍已看过，知将军筹策自不同矣。想今将军操演月余，定有规矩，又何必往观焉？”萧何曰：“必须主上亲往一观，庶见韩元帅调度兵马，俱有纪律，王亦安心东征，再无疑难矣。”王即命驾前往教军场阅试人马。韩信先行，仍复同大小将官迎汉王进营，在中军坐定。韩信率诸将朝见毕，又请汉王上将台观看人马。汉王上台四面一望，只见队伍严整，旗帜鲜明，前后左右，井井有法，坐立进退，绳然不乱。叹曰：“将军用兵，虽占孙吴，亦不能及。”便问：“即今足可东征否？”信曰：“因命樊哙修栈道未了。”王曰：“栈道工程甚大，将军限一月，恐或不能完备。”信曰：“容日请王车驾启行，王且少从容，不必下问。”王默会其意，因此不问期。随有左右请王下台进膳，王见膳到，只留数品自用，其余尽赐韩信。 \\n 不题韩信演武，且说樊哙率领一万人夫，来修栈道，要限一个月内工完。只见山路崎岖，接连云汉，又兼桥梁烧毁，树木丛杂，三军无可立之地，人夫甚难动手。樊哙自思：“此是韩信不能伐楚，却将这个干系放在我身上，他却迟延日期不肯举兵，多是此意。”遂同周勃、柴武登孤云山上一望，只见一带栈路，十分险峻，二人看罢栈道，彼此相顾曰：“如此险峻，虽十万壮夫，限一年也修不完。”哙曰：“他如今军令甚严，主上又甚宠爱。见今手敕奖谕他，我等若以为难，便是抗违军令，须是依着他修理。堪恨张子房烧之甚易，到如今樊将军修之甚难！”士卒在高崖处插木，巅峻处搭桥，遇隘处凿石，见陷处开路，筋疲力尽，气乏神疲，切怨张良，又惊畏韩信，但见营修不起，盖因壁峻崖高，士卒悲哀，尽被跌伤磕损。 \\n 樊哙正愁闷间，只见太中大夫陆贾领千数从人赍一木牌飞檄而来，上写道：”即日大兵东征，樊哙作速督催人夫，依期修完栈道，以便出师；如过限不完，定依军法从事不恕。”樊哙看罢，叫苦不迭，便说：“栈道工程浩大，如何修得？敢劳大夫与我方便一言。”随请陆贾到工所管待饮酒。陆贾见无人在侧，附耳与樊哙曰：“元帅密有吩咐，这般这般。”哙听了这话，甚喜，到外边便扬言曰：“这等工程如何一月修完？便是一年也成不得！”千埋怨，万埋怨，便要差人具奏汉王，借倩人夫协济。大夫陆贾辞别要回去，临行又吩咐道：“先锋不可违限，元帅军法甚严，须当遵守，莫误莫误！”陆贾去了。 \\n 樊哙当日具奏，差人星夜来南郑，奏汉王曰：“栈道工程甚大，人夫死者甚多，今奉元帅将命，限一月之间，飞报完工，如违原限，定以军法从事；但量臣起自丰沛，未致误事，今据栈道之工，岂可计日而完？事在迫急，性命难保，伏望陛下差人附近郡县，量拨人夫，或一二千名，僭工修完，以救燃眉，臣等不胜恐惧感戴之至，兹差牙将李隆赍表上奏以闻。”汉王览表毕，急差御史周苛：“持符验一道，火速往普安郡，起借人夫一千名，交与樊哙，僭修栈道，毋得迟误！”周苛领玉旨，驰马前去，穿山度涧，兼程前行。一日，到普安郡，催僭人夫一千名，付与委官管领，前去栈道，交与樊先锋照数点查收用。樊哙见有人夫到来，皆大欢喜。即将民夫编成排甲，每五十名为一甲，立总甲一名，小甲五名，各管理修工；再派定地方，分定丈尺，各照所派动工去讫。周苛回朝复命。 \\n 樊哙就令人请绛侯周勃、棘蒲侯柴武，每人拨精壮力士人夫五十名，樊哙附耳低言细语，与周勃、柴武言道：“这般这般，如此如此，不可泄漏其事。”二将听令，急连星夜出寨，却将衣服换了，爬山度岭，越栈道而去。不知何往，且看下回分解。 \\n  \\n   \\n  "}
{"章节": "第四十三回 韩信暗计智章平", "正文": "  \\n 第四十三回　韩信暗计智章平 \\n 　 \\n  \\n 不说二将听令而去。且说大散关守关者，乃副将章平，知汉王差樊哙修栈道，兴兵东证，又兼日前范亚父累次有檄，着章平用心守把散关，但有消息，不可轻动，顾先传报三秦，早作预备。今闻樊哙修栈道，又闻拜韩信为将，急差人申报雍王，备说汉王拜韩信为将，差樊哙修栈道，指日必兴兵出褒中。章邯闻报大喜，语左右曰：“韩信在楚，一筹不展，弃楚归汉，不过备数使令可也，汉王无知，却拜为大将。况韩信素无重望，一旦为将，人心决然不服，三军何以调遣？将士何以用命？就如栈道数百里烧绝，一时如何修完？此等行兵，不过延岁月，徒为口悦耳！”左右曰：“一向范亚父屡次有檄文来，着大王严加防备，正恐汉兵入寇。今章平来报，想是紧急，大王须当预备人马，再遣一大将，协同章平守把，庶不失事。”邯曰：“栈道工程甚大，人马急难登涉，待果入寇，再有传报，那时动兵不迟。此信不过遥度，恐非事实。”遂收下来文，打发差人，且曰：“待有的实，再来报知。”章邯坦然如旧，不作准备。差人回报章平，备说雍王不肯听信，待有的实，再去通报。章平以此亦不作预备。 \\n 只见关下守关军士，忽然报说：“见今有汉家修栈道人夫一百名，因受苦不过，逃来投降。”章平大喜曰：“我正要问他来历，快着他上关来！”不多时，守关军卒带领一起人夫上门来投降。章平曰：“尔等是何处人？为何逃来，恐是诈来投降。空自讨死耳！”众人便哭道：“我等是普安郡民丁，汉王借来修栈道。终日又无供给，樊哙又是个急躁的人，被他日逐催逼做工。况栈道又险峻，限一个月要完，就是一二年却也不能完！汉王却拜韩信为将，众军士又不服，近日逃了许多，空自说兴兵，又不见动静，料不能成事！我众人虽是民夫，中间这两个为头的总甲，都是有好武艺，愿投将军麾下，干些功劳，带挈我众人吃顿饱饭，岂敢有别心？”章平便叫为头那两个人来，问曰：“汝二人叫甚名字？”两个向前禀复道：“我二人原是普安郡猎户出身，一名姚龙，一名靳武。本郡因汉王借民夫，无人押解，却着我二人作总甲，管领众人。不想到栈道，见工程浩大，又无口粮，终日痛打不过，又不敢回普安郡去，因此带众人逃来将军麾下，情愿守更看铺，讨些口粮，以延生命，待太平时回家。”说罢泪如雨下。章平又问：“汉王如何拜韩信为大将？”姚龙曰：“只因韩信谈论兵机，见他说得有理，后来萧何举荐，遂拜他为将，一营军士不服，樊哙十分怨恨，近日将佐走了许多，汉王亦自懊悔。”章平见他说的着实，与自己打听言语一般，遂留二人帐下听用。二人凡事谨慎小心，章平委托一两件事，便于得停当，又与上下人和睦，一关上人无一个不爱敬他，以此章平寸步不离左右，旬日之间，拜他为大旗牌官，凡关上大小事，通与他二人计议，二人一一应答不差，章平甚喜，却将这来历差人备细飞报与章邯，邯听说，通不作准备。 \\n 不意范增一日在彭城因观乾象，见西南旺气冲天而起，各处将星散乱，因思：“此必是刘邦汉中兵起。”又思：“韩信弃楚归汉，定然大用。近年霸王在彭城，不修仁政，专尚杀伐，诸侯背叛，六国纵横，齐国尤甚，若使汉王举兵而东，易如破竹。”次日将此事奏知霸王，王遂唤季良、季恒：“汝二人可领兵三千，前赴废丘，与章邯说知，用心守关，以防汉兵，仍巡查各关津要害之处，俱要严加防守。”二人领命，径来废丘。一日到废丘，且进城见雍王，备道前事。章邯叹曰：“主上过劳圣心，范亚父何消多虑？”遂将章平所具申文，与季良、季恒曰：“观此申文，便知汉王起兵来历。”二人看罢，亦叹曰：“观此用兵，汉王决不能胜也！亚父终日只是忧心，惟恐汉王重用韩信；我等想来，韩信乞食漂母，受辱胯下，资身无策，在楚无能，今拜为将，人心决不钦服，况栈道甚险，几时方能修完？可见汉王用人不当，调兵无法！亚父何须远虑？但我二人奉王命而来，大王亦当遵守。”章邯置酒管待二将，仍将调来人马，另立一寨屯住。即将原来檄文，飞报各处隘口把守。仍另行一角文书，与章平知会。 \\n 不说章邯等防守，且说韩信整点人马完备，请汉王择日启行。众将士各面面相觑道：“栈道尚不曾修完，元帅如何便要东征？却从那条路出师？”各人不知来历，又不敢动问，密来奏汉王，王差人召萧何入内，王曰：“韩元帅今早请朕车驾东征。樊先锋修补栈道未完，却从那条路进兵？卿可往信处一问，以解朕疑。”萧何领王命，当夜就到信宅。此时韩信正在灯下查点各路起兵文书，尚未寝歇，只见有人击门，当有门吏问明，即传入内：“有萧丞相过访。”韩信急整衣冠出，分宾主而坐。萧何近前附耳曰：“今早元帅请王车驾东征，王疑大军不知从何路进发，差萧何前来请明，乞示方略。”信曰：“丞相昔日与子房相别，烧绝栈道，定知此路，丞相又何下问？”何曰：“当时虽知有路，未闻其详。又见将军差樊哙修整栈道，以此致疑。”信曰：“此乃明修栈道，使章邯不为准备，我却从陈仓小路进发，不五日就到散关，使平以我兵如从天而降也，此乃暗度陈仓耳。到关之日，便要破关，管教车驾不动弓矢，自能过关。丞相幸将此言，回奏知汉王，不必圣虑。”萧何闻信此言甚喜，急来奏知汉王。王此时亦未寝歇，听萧何所奏，十分喜悦。次日，传命大小文武将士，俱随驾东征。 \\n 却说韩信到教军场点阅人马。汉王原带来二十万，续后添十五万，韩信选本处并临近郡县人马，又得十万，共四十五万，通作四大队进发。却着牙将孙兴替樊哙带管栈道工程，止留人夫三千名修理，以便川人来往，其余尽数掣回。第一队人马，樊哙统领，带牙将八员，逢山开路，遇水搭桥，凡有声息，未可轻动，飞报后军，待有军令，然后出敌。第二队人马，夏侯婴统领，带牙将二十名，骁将十名，如先锋胜，则催人马攻击剿杀，如先锋不胜，急出人马救接，如十分紧急，报入中军，自有方略，不可退后。第三队，韩信自统领，带将佐四十员，分为四十小队，左右前后，听候调遣。第四队，却是汉王同大小文武百官总领，仍着傅宽、周昌监押，如有缓急，以便遣用。这四大队之中，仍有各项分派，随材使用，俱各不同。写成图本进汉王看毕，称羡不已。韩信调度人马已毕，请汉王车驾并文武百官到东门外高阜处，看韩元帅出师。未知如何？且看下回分解。 \\n  \\n   \\n  "}
{"章节": "第四十四回 谕父老汉王布德", "正文": "  \\n 第四十四回　谕父老汉王布德 \\n 　 \\n  \\n 却说汉王同大小文武百官，到东门高阜处，看韩元帅出师。但见： \\n 按九宫四象八卦，列五行十干十二支。队有阴阳，阵有前后；将有纪律，兵有行伍。旗虽尚赤，而引军开道者则按五方；制虽为王，而威仪号令则专九伐。人各有能，量才而用；人马废弃，随长而取；身材长大者拽弓拽弩，身材短小者持戟持矛，身力强壮者执旌执旗，身力少弱者鸣金击鼓，不能视远者专听号令，不能聪听者专望风火，身肥者为马军，身瘦者为步军，日能食斗粟者专为前驱，日行二百里者专探机密。灌婴领四牙将，逐队前行；张仓领二文士，随军后进；陆贾同二谋士，识地利之夷险；叔通领八裨将，参行兵之可否；卢绾靳欢为主将之态度；解瓯陈沛乃中军之骁骑。三军如虎，多士如云，鼓动神威昭万象，荡开征旅给千兵。 \\n 汉王同百官看罢出师，众皆欢悦。韩信乃近前奏王曰：“臣兵先行二日，王却徐徐而来。臣过关，那时与陛下约会也。”信拜辞，挥动三军前进，王乃回车驾进城来看的人扶老携幼，不计其数，尽道自生长褒中，不曾见今日出师。王闻之益喜。 \\n 次日，王召萧何问曰：“朕前日曾传旨，着卿等行文书去各郡县，召父老来宣谕他，不知曾来否？”萧何曰：“连日无数百姓，见王将起兵东征，尽道大王今离褒中，伐楚破六国，建都咸阳，我等再不得回睹天颜，愿来进朝见王，现今正在外边伺候数日矣。臣见陛下未得暇，不敢奏闻。”王曰：“既百姓父老在外，俱着进来。”萧何传命出，着百姓进朝。有门禁官传旨出，着百姓进来。那百姓父老在外，纷纷攘攘，要进内朝见，听得宣召，一个个争先快睹，引领而见。有传班甲士呼曰：“百姓肃静，毋得喧哗！”王曰：“父老乡民也，甲士毋得惊恐。”汉王遂起身出殿檐下，看那百姓，不知其数。有几个为首年老的，近前奏王曰：“自从陛下到褒中，风调雨顺，万民乐业，道不拾遗，夜户不■，正是尧舜之世！不想陛下今日兴兵东征，又不知何时得睹天颜！”言罢，个个拜伏在地，泪如雨下。汉王见百姓如此爱戴，亦垂涕不忍相舍。父老又奏曰：“陛下今日车驾启行，不知何人在此镇守？”王曰：“朕看萧何相国在此安抚百姓。”众人以手加额曰：“若是萧相国在此镇守，臣等褒中万民之福也！”王曰：“汝百姓中有三乡老，可着近前，听朕训谕！”乡老者，乃古制也。古制：十里为一亭，一亭之中，择一亭长管之；十亭为一乡，一乡之中，择一乡老管之。共有三个乡老：一个掌管乡约，一个掌管耕种，一个掌管争讼，三老总统于县。今日三老上前听宣谕，汉王命一人高声宣读谕文，其文曰： \\n 朕惟古先明王之治天下也，以安民为务，而安民之道，以教治为先，是以上下承相，风俗淳厚，一国和平，臻于至治。朕自治国以来，夙夜倦倦，志图治理，建都南郑，思与百姓共臻于道，及天下而为一统。以此特加晓谕，使知为善去处，趋吉避凶，为永保身家之道。如居家者，有一家之长，居乡者，有一乡之长。为一家之长者，教训子弟，讲读诗书，明达道理，父慈于子，子孝于父，兄爱于弟，弟敬于兄，尊卑长幼，各循其序，毋相凌夺也！使一家之内仁让浃洽，亲睦相劝，便为一家之福。为一乡之长者，劝其一乡之内，士农工商，各居一业。士则修明义理，勤习课业；农则力于田畋，无欠赋税；工则专于艺术，毋作淫巧；商则用心生理，毋为游荡。大小相安，长幼和睦，毋争告讦，而陷于刑戮；毋赌博淫秩，以堕于凶德；毋游手好闲，以废其生意；毋窃取人财，以陷于死亡。出入相友，守望相助，婚姻死丧，邻保相资。如此则一乡之内，礼乐雍容，风俗淳美，富寿安秩，共享太平，而为一乡之福。故曰：作善降之百祥，作恶降之百殃，善恶之报，不差毫厘。朕今约法三章，见有定律。使宣汝等来，倦倦开谕者，正欲尔等守法奉公，咸归良善。其有不遵朕诲，仍陷于恶者，明有国法，暗有鬼神，罪亦难逭。尔等钦之守之，毋或勿忘！故谕。大汉元年乙未秋八月一日。 \\n 汉王宣谕父老，赐与酒饭，各着令回乡，因谓萧何曰：“留卿在褒中，抚恤百姓，劝课农桑，省刑薄税，举善罚恶，催趱粮储，以给军饷，卿之职也。”萧何曰：“谨遵王命。”汉王于是传令三军启行，陆续徐徐进发。如有过期后至者斩，逃匿者斩，父母妻子族人等隐容者悉斩，邻里乡党知而不举首者，罪亦如之。即日车驾启行，萧何率领所属百官送出褒中，各乡父老百姓，望尘遮道，攀辕卧辙，哭泣满道。汉王以袍袖掩面而泣，君臣百姓，恋恋不舍。萧何等送汉王过褒中辞回，带领百官父老，安抚地方，催趱粮饷。汉王车驾向东从容而行不题。 \\n 却说韩信领三大队人马出褒中，不往栈道去，却从陈仓小路而行。来到孤云、雨脚山下，从山后僻路进兵，前面已有樊哙开路，虽有夹江之水，从寒溪河流出，垒石可过；山傍虽有险路，鱼贯而进，行三五里，便有阔路；虽被树木长合，樊哙却命三军砍去，有路可通。韩信乃与众将曰：“某前日匹马夜间行到此寒溪河边，正值秋水泛涨不得过，却有萧丞相赶入到此，明月之下，复得相见。若使渡河长往，今已到淮阴矣！”众将曰：“此实天意有在，留元帅兴刘灭楚，使我等得出褒中。不然，栈道烧绝，我等亦不知此路，又无元帅如此大才，我等徒死褒中耳！”众将请立石以传示后世，韩信遂令立石山顶之上，上刻曰：“汉相国追韩信至此”八字。 \\n 韩信挥动三军前进，山路危险，回径盘折，众将下马步行，牵藤扳葛，登高步险。虽是辛苦，而思归之心踊跃而进，亦忘其劳也。正行之次，忽见前军来报曰：“军不能前进，乱山之内，溪涧之间，有条毒蛇长数丈，两眼射出光芒来，据山随处，戳住去路，乞元帅除之。”信曰：“毒蛇当路，须令箭手百人，各掩身山凹之内，箭头以药涂之，密密射去；仍令炮手，各执火炮，以防毒蛇性发，恐跳跃伤人，各放炮击之，则无事矣。”众人得令，方欲动手，只见中军帐下一人，到元帅面前高声叫曰：“一蛇当道，何须用许多人治之？便是沧海蛟龙，某亦敢去！”左右听说大骇。不知此人是谁？且看下回分解。 \\n  \\n   \\n  "}
{"章节": "第四十五回 辛奇斩虎遇韩信", "正文": "  \\n 第四十五回　辛奇斩虎遇韩信 \\n 　 \\n  \\n 且说要斩蛇者是谁？乃是信武侯靳歙也。韩信大喜曰：“将军虽力能断蛇，但深山之中，恐川水下湿，久无人往来。”即令随营有好酒，满斟三巨觥，赏靳歙。食毕，令数壮健步卒导引，来到山前，穿岩渡涧，闪在山缺之傍。靳歙远望，只见明月落于岩间，电光射于山下，腥风扑鼻，寒气侵入。军士便问：“明亮者何处？”乡导云：“此大蟒二目光透于外，人若近前，吐气如云，侵人必死。可请将军暂回，不当近他，恐有伤害。”靳歙大怒，起剑到涧边，大喝一声，只见那蛇从岩上一跃而出，身长数丈，便吐毒气侵入。靳歙闪在一边，让蛇跃出，横卧于大石之上，翘首吐气，要来伤人，那靳歙仗着威力，大踏步举剑用力一剑，把蛇挥为两断，蛇头坠于岩下，满林惊落叶，涧水血波流。众军士去前看时，蛇已死于石上，急来报至中军。韩信随到山前，看那蛇有数丈长，血流石上。左右将士，惊讶不已，遂问信曰：“此蛇何如此长大？想在山中有百年矣？不知古时亦在此长蛇否？”信曰：“上古昆仑山周围三万里，有蛇匝山一周，古蛇之长，大有如此。今数丈之蛇，亦未为大也。”又曰：“我前日匹马投汉，亦曾经此山而行，想托主上洪福，未遇毒蛇；倘遇必有伤害，岂有今日？”左右曰：“虽主上之福，亦无帅之福也！”信遂重赏靳歙。 \\n 韩信当时催动人马，将近到太白岭，预差卢绾近前吩咐曰：“我昔日过太白岭下，遇一壮士，姓辛名奇，其人最有义气，留我过一宿，拜为兄弟。其家以卖酒为生，汝可到彼访问的实，我却亲往一拜，以报昔年相遇之爱。”卢绾领命前去访问，不一时回报曰：“太白岭下原有数十家居民，近因七月山水泛涨，不能住居，移于山北高阜处避水，未审在否？”韩信嗟叹久之，遂到太白岭下，果见昔日居民，俱无一家，虽有草屋数间，坍塌倒坏，无人存住。又行一日，过石岗，近一乱石桥，到山崖之下，前军不行。巡哨将官来报：“山坡边有一壮士，逐一大虫，绕山而来，众军士围住，以此不行。”韩信闻知，即策马近前，看那壮士头戴虎皮磕脑，身穿黑豹皮裙，手执三股钢叉，逐壳到溪边。那虎见壮士赶来，又见三军围绕，双蹄爬在石上，却望壮士一扑，那壮士却闪在石傍，就势只一叉，正中大虫顶下，那大虫却又跳跃时，被壮士将叉挺往，不能动身。众军士一齐近前，乱枪戮死。韩信看那壮士时，不是别人，正是太白岭下故人辛奇也。韩信着数牙将大呼曰：“辛壮士！有韩元帅在此请见。”那壮士听得人呼，撇了虎，径过溪来，看那高阜处是韩信，急来拜伏在地。韩信急下马相邀，辛奇便道：“小弟闻元帅修栈道，只道人马从栈道出，连日正要拜迎，未得禀吉老母，以此迁延，不想元帅兴兵到此，大慰所望也。”韩信曰：“自别贤弟日久，因国事忙，未得具书奉问。今日到太白岭，差人访问贤弟，避水移居，又不知何处，正在思想间，不想得遇贤弟，十分大幸！”即差后军牵马来，一同辛奇上马，将大虫拖在军前。便问：“贤弟移居在何处？就同拜见老母。”奇曰：“元帅今非昔比，为天下元戎，岂可轻动？”信曰：“故旧不遣，何拘势分？请问所寓。”奇曰：“只转过山嘴高崖处，便是寒居。蓬革之地，恐不足以屈麾盖。”韩信遂同十数亲随人，行不一二里，早到奇家。见靠崖有十数家人家，都是草房，奇家在路口，住有草屋十数间。请韩信入草厅坐下，请老母并奇妻出来相见，信具黄金百两奉老母，奇不敢受，韩信曰：“此皆汉王所赐，奉贤弟为养母之资，贤弟可随我建立功名，以图显亲扬名，岂不美哉！”奇拜谢收领。信曰：“此地非老母所宜居，我写随军印信批文，令搬移老母同家眷投南郑相国府，寻数间官房，月给米粮，方好过活。”奇大喜，又深谢厚恩。信曰：“汝母即我母也，贤弟远去，岂可使老母独居山僻，受此寂寥乎？”信吩咐军政司给批文送与老母收执。辛奇拜辞老母，洒泪而别，吩咐妻用心侍奉，随同韩信起行。信曰：“此去大散关二日可到，贤弟即为乡导，同前哨樊哙星夜攻打散关，如不能下，待我到自有方略。”又吩咐第二队夏侯婴：“待樊哙人马打散关，汝可另安一营，歇息军士，不必动，待过关时，汝作先锋趋废丘，与章邯对敌，樊哙却作二队为救援。”二将得令，杀奔散关去讫。 \\n 韩信使军士探听汉王人马，亦将次过寒溪，遂乃徐徐启行。到三岔路，却令人找寻斩樵夫之处。军士报说路傍山凹之下，覆土一堆，想埋樵夫处也。信令乡人破木为棺，更换衣衾，乃改葬樵夫于三岔松林内，用石砌成坟墓，立一石碣，上镌刻“大汉元年乙未秋八月七日，破楚大元帅淮阴韩信为义士樵夫立位。”传令有司办祭，韩信亲率诸将，祭于坟所，行三奠礼；周苛跪读祝文曰： \\n 大汉元年岁次乙未八月十三日壬戌，破楚大元帅韩信谨以牲醴致祭于三岔山樵者之灵曰：嗟尔樵者，遭世蹇迍，资身无策，入山采樵，逢予问路，指示要津。楚兵或至，恐道往因，绝计斩汝，实伤我仁！覆土为记，虑防水滨，循途道汉，来志乃申。职专阃外，兵下三秦，道经岔口，改葬汝身。师行匆剧，未获报君，君其有知，鉴义真纯。尚飨！ \\n 祭罢，焚帛礼毕，乃传令吩咐乡人立庙，四时享祭，遗迹至今在焉。 \\n 不说韩信人马前进，却说大散关章平，自得姚龙、靳武，终日打探栈道，工程可曾完否？去人来回报：“修栈道如今不是樊哙，又改委牙将孙兴管理，人夫渐渐减少了，工程未见次第，东征消息亦未见动静。”姚龙曰：“汉王多是空说，决然来不成！”靳武曰：“褒中近年好收，汉王正在那里快乐，亦无甚远大之志。”章平曰：“观他拜韩信为将，可见不识人，如何成得大事？”正在关上闲说，只见巡哨小卒来报说：“汉兵遍地而来，离关五十里有先锋樊哙下了大营，见今领五万人马，杀到关前。”章平大惊曰：“汉兵从何而来？”姚龙、靳武曰：“恐传报人未的，岂有栈道未完，人马从何处过来？或是樊哙受苦不过，逃来关上投降也不见得，再着人探听看如何，便好发乓。”言未了，又有人来报：“樊哙到关下，攻打甚急。”章平一边差人飞报章邯，说汉兵已过栈道，见今攻订散关甚急，乞传报三奏，早作预备，仍差大将前来救授，庶保无虞；一边与姚龙、靳武商议曰：“樊哙人马打关，我须出战，汝二人可守把四面关口，以防汉兵盗袭。”姚龙、靳武曰：“将军放心，每关一面，可派人马一千防守，昼夜巡视，料亦无事。”章平遂领三千人马，冲下关来，与樊哙对敌。看樊哙人马军器鲜明，队伍严整，有健将辛奇在后押阵。樊哙曰：“章邯等三人，诱秦卒二十万，被项羽坑之，却乃滥受王爵，苟安富贵，天兵到来，不急早开关受死，尚敢拦阻？”章平曰：“汝汉王受霸王封爵，不安分受职，却妄动余孽，徒速死耳！”樊哙大怒，举戟直取章平，平挺枪来迎，二将交战有二十回，章平抵敌不过，败走。辛奇催动后军一齐掩杀上，章平匹马逃走上关去了。樊哙、辛奇收兵回营，章平将关紧团。樊哙预备火炮火箭，并力攻打，关上只是坚闭不出。樊哙无计可破。 \\n 人报元帅到来，樊哙、辛奇离营远接韩信到关下，登高处看了一遍，已有暗号，知章平中了计，遂乃吩咐火炮手，架起风火大炮，一连放了十数个。关上惊慌，众军士畏怯，又不肯上关守把，章平发躁，亲自催遣众军士守关；姚龙、靳武暗吩咐带来人夫一百上城，各执器械四边预备。只见韩信策马近前大呼曰：“说与关上守关主将，上关来答话！”章平、姚龙、靳武都到关上，见韩信耀武扬威，举鞭言曰：“汝霸王暴虐天道，背约自立，放弑义帝，天下切齿。今汉王亲统大兵，汝当束手归降，乃敢抗拒天兵，闭关拦阻！汝若开关投降，免汝一死，敢说一言不降，教汝立见流血！”章平便道：“我乃雍王贵族，岂降汝胯下夫耶？”一言未罢，只见姚龙、靳武走上前来，将章平劈头揪住，即时绑缚了，着一百原来人夫，各举兵器防护。姚龙、靳武便叫关上众军士：“汉王有德，天下归心，汝等急来投降，免致诛戮，敢在道一个不字的，大兵见今围住关下。我等把住关口，汝等皆是死数。”众军士见章平被捉，又见关下汉兵大举，只得尽数拜伏在地曰：“吾等情愿归降。”姚龙、靳武大开关，绑缚章平下来。二将非是姚龙、靳武，乃汉将周勃、柴武，假作修栈道夫，暗入散关投降。原来韩信差陆贾以催工为由，却定计暗暗的吩咐樊哙，密使周勃、柴武更名，引心腹军士一百名，假作修栈夫，投降到关上；待韩信大军至，却立石于关前，以为暗号，次后听炮响，即擒捉章平，开关请韩信上关。此便是明修栈道，暗度陈仓，不十日之间，智下散关，此韩信东征第一功也！ \\n 韩信到关上，安抚五千降卒，打扫公厅伺侯汉王车驾到来。却将章平拿到帐下，信曰：“汝乃章邯族姓，冒受楚官，把守险隘，抗拒天兵，本当斩首，量汝特癞狗，不足污吾刀耳！且押付军政司，随军听候发落。”早有人来报，汉王车驾离散关不远。韩信率领大小将佐，离营二十里大路迎接。汉王传旨，着韩元帅大小将官上马随行，早到关上。汉王已知韩信下了散关，心喜不尽，到公厅坐定，韩信同将佐戎服朝见，礼毕，汉王曰：“散关乃三秦隘口，将军不动声色，随到而得，三秦闻知，已破胆矣。”信奏曰：“散关既得，三秦此时尚未见预备，陛下且暂任散关，臣星夜攻打废丘，擒捉章邯，三秦指日纳款，那时差人奉迎车驾也。陛下仍遣人催趱粮储，接济军饷，急修栈道，以便往来。”汉王闻奏大喜。韩信又取出章平来，割去一耳，放回废丘报知章邯，以激其怒。却辞了汉王，传令着夏侯婴作先锋，辛奇为副先锋，望废丘杀来，未知胜败如何？且看下分回解。　 \\n  \\n   \\n  "}
{"章节": "第四十六回 韩信火攻破章邯", "正文": "  \\n 第四十六回　韩信火攻破章邯 \\n 　 \\n  \\n 却说雍王章邯在废丘，闻散关一连两起飞报来，说汉兵势众，见今樊哙攻打甚急，早望遣兵协助。章邯闻报大惊曰：“我前日以栈道未完，汉兵恐难入寇，不意今已到散关，事在迫急，可传报与栎阳、高奴二处，早作预备。”随传令着吕马通、孙安点押人马，伺候迎敌。言未罢，有章平带伤来见章邯，哭拜不起。邯曰：“汝如何失了散关？汉兵如何出栈道？韩信如何用计？”章平便将周勃等投降，并明修栈道，暗度陈仓，一一备细说了一遍。章邯摇头道：“范亚父再三说韩信但未遇时，若有人重用，深为后患，霸王不听，今果然矣！”又曰：“汝且退后，等我杀此胯夫，以雪其恨。”左右曰：“大王不可轻敌，韩信诡计甚多，须当斟酌。”邯叹曰：“吾用兵三十余年，经百十余战，量胯夫何足为惧？”当即催动人马起身。 \\n 夏侯婴先到废丘，见有敌军，未敢出战，高废丘五十里安营。韩信人马随即也到，约会夏侯婴，附耳曰：“章邯乃秦之名将，不可力敌，当以智取。公明日对敌，当如此如此而行。”夏侯婴等领令去了。 \\n 次日，章邯出马，与夏侯婴对敌。邯曰：“汉王受封褒中，能自保疆土足矣，又何从胯夫之见，乃敢背叛入寇以取死耶？”婴曰：“义帝初约，先入咸阳者为王。我汉王兵不血刃，义降子婴，天下响应，正当为关中之主。即被项羽强暴违约，自立力王，左迁诸侯，放弑义帝，大逆不道。今我主亲领大兵东征，汝当延颈受死，反乃妄言入寇耶？”邯大怒，挺枪直取夏侯婴，婴乃举刀交还。战十合，婴佯败，落荒而走，邯挥动人马赶来。婴却转过山脚，勒住马，在高岗上大叫：“章邯再与你决个胜负。”邯曰：“汝乃败将，尚敢言胜负耶？”婴曰：“汝特老革耳！筋力已衰，何足为我敌？”邯益怒，挺枪跃马，径奔夏侯婴，婴举刀复来交战，不十合，却望松林小路而走，至树边见隔林尘土起处，有韩信人马到来，拦住章邯。信便道：“我在此等候多时了！”邯曰：“胯夫在此久等，欲寻死耶？”信怒，举戟直取章邯，章邯举枪交还，未及数合，韩信败走，章邯挥动三军人马往前追赶。随后季良、季恒领本部三千兵亦追赶来，即会见章邯曰：“大王不可深入重地，恐是诱军之计，须当回军。”邯曰：“我正欲汉兵相连而来，尽数剿杀。公可催督人马，尽力攻击。”忽闻一军报说，韩信因大王追赶甚急，连人带马跌下涧去，夏候婴众将在彼救援，尚未救起，大王可催趱三军，急早捉拿，可获全胜。邯着人高处了望，众人回报，远望山前谷中，众军士在彼用绳索搭救，不知是否？邯叹曰：“胯夫合当死于吾手！”遂挥转人马，渡涧穿林，望前杀来。进到山谷中，两旁都是树木，却不见一个军士，楚兵大势行动，又拥住谷中不得回转。天色又渐昏黑，章邯心上犹豫，急传令军马且暂住。那人马前后举动，急难收煞，早有一半入山谷来，才待住脚，只听山顶上，一声炮响，四下里树木都着，冲天火起。邯见火起，知是中计，急勒回马要出谷中，又被人马拥住，后边又是火起，无路可出。季良、季恒急来，便叫道：“前面有条山径小路，斜曲上去，可到凤岭。”邯即同二将，弃了马步行，从小路爬到岭上，气喘不迭，三人权在岭上休息，又听得山下呐喊，四边火势愈大。邯曰：“此处不可久住，恐汉兵追来，三人又无兵器，如何抵敌？不若乘着月色，捱过岭去，寻着楚营安定再作区处。”季良曰：“大王所见亦是，但不知从那条路下去？”季恒手指道：“那山凹边有灯光露出，想是人家。”邯曰：“我等捱下去，寻问他路径也好。” \\n 三人一步步走下岭来，到那里是有一个大镇店，有三百人家，夜深尽都睡了，路口有个山神庙，三人入到庙里歇定。方才合眼，只听得远远有人马过来，季良便从缝里张看时，为头有数十面大旗，后面一队队人马过，听声音时，却是楚人说话。有一个道：“谷口里火起，又不敢进去，不知大王在何处？想是乱军中，定被伤害了！”季良叫醒章邯，便开庙门叫住众军士，掌起火把来，为首有一员大将，乃楚将吕马通也。众人齐叫道：“好了！我大王在庙里。”那吕马通下马，到庙前见了章邯，三人大喜。邯问曰：“汝等如何知我在此？”吕马通曰：“大王追赶汉兵太远，章平再三来说恐韩信多诈，或有诡计，说可引一枝人马救应。臣领本部一千人马，行至中途，忽见前面火起，又遇见回来的军士说，大王中计，已杀入山谷口里去，臣不敢前进，却从西南双岔口寻来，不见踪迹，正在区画处，不想大王却在此庙中，十分大幸！”随令军士做饭。邯三人在庙中用过饭，已天明矣。同吕马通各上马转回旧路，到废丘大路上，早有章平、孙安引人马接应。打听前军，被火烧死多半，止有一二千败残军逃回，亦多带伤。 \\n 章邯懊悔不及，吩咐将士：“且将关紧闭，我兵新败，未可出敌，少休息数日，然后出敌。一面会栎阳、高奴二处，调遣兵急来救应。”言未罢，人来报韩信人马围了城，众军卒将大王用的兵器，举在城下，百般毁骂，甚是无礼。章邯闻说，大怒曰：”我为秦将，威镇六国，何人不惧？今位居王爵，镇守三秦，遇一胯夫，反乃闭门受其辱耶？”遂令左右：“快整点人马出城，我要与胯夫决一胜负！”季良众将谏曰：“不可！此乃韩信激大王之怒，意欲智赚出城，中其奸计。且从容待军士休息数日，出战不迟。”章邯怒气不息。又听城下一连炮声不绝，军人又来报，说韩信人马，或坐于地上，或卧于城下，裸身赤体，百般辱骂。章邯听说，同众将上城楼观看，果见汉军在城下辱骂，如入无人之境。邯即与众将附耳曰：“韩信因见昨日得胜，遂自骄惰，此就如项梁之在定陶也。”季良曰：“人言韩信善能用兵，观今日营伍欠整，士卒怠惰，此兵法所忌，若大王以破楚之法，施于今日，甚为允当！”孙安曰：“恐韩信有诈，或故令军士怠惰，使大王无备也。”邯曰：“昨日我因贪战，偶中奸计，非信之能也。观今日营阵队伍，已见韩信之才，夫又何疑焉？”遂向众将吩咐：“今晚预备劫营，季良、季恒领兵三千，出南门冲汉右哨；我领一万兵，出西门劫汉中寨；章平因带伤，不能出敌，把守废丘。”各分派已定。 \\n 却说韩信料章邯必乘骄劫营，遂传下将令：着樊哙、柴武领兵三千，阻楚军北路，夏侯婴、周勃领兵三千，阻楚军南路；将大营人马，俱退后三十里下营；韩信守住后哨，却令辛奇、靳歙领精兵五千，埋伏于大营之左；卢绾、灌婴领兵五千，埋伏于大营之右。等章邯人马回动，二路人马杀出，必获全胜。分调已毕，天色已晚。 \\n 章邯人马等到二更将尽，大开城门，放下吊桥，金鼓不鸣，各衔枚而出，杀奔汉营来。季良等出北门，吕马通等出南门，章邯等出西门，三路人马蜂拥而来，章邯杀到大营，见是空营，已知中计，急传令着三军快回，言未毕，只听火炮振天，两路汉兵杀出，箭如飞蝗，杀得楚兵七断八截，各自逃生。章邯幸得左右众将帮定逃走，正行之间，早有一箭射来，正中章邯右肩，几乎落马，左右扶住，死战得出。季良出北门，被樊哙、柴武三千人马，忽然突出，夜晚不及交战，楚兵大败，二将败走，樊哙等大杀楚兵，得将令不敢追袭。吕马通、孙安出南门，行至中途，那孙安马上与吕马通曰：“韩信今日令三军辱骂，其中有诈，但今我等劫营，恐难取胜，不如且将人马在此屯住，密差精细军校，急急两路打听，果是汉兵无备，我等前进，必然取胜，若中奸计，如之奈何？我且与公在此等候，若楚兵不胜，却绕出废丘大路，为楚兵救应，彼此俱得保全，以为长策。公意以为何如？”吕马通曰：“倘一时不如所料，雍王问我等抗违军令之罪，那时如何分辩？”孙安曰：“不然，为将之道，运筹决策，须要知彼知此。我料韩信用兵，岂可比定陶之兵耶？我意已决，决不可前进。”于是吕马通、孙安按兵不动，急差军校探听，去不多时，只见数军飞马而来曰：“汉兵有备，楚兵中计，已大败矣！将军快调转人马，大路上救援。”吕马通、孙安闻说，即调转人马，往大路上杀来，正遇汉兵追赶章邯。正在危急之际，却是吕马通、孙安领三千精兵，杀来救应，火把照如白日，放过章邯兵，挥动人马接住汉兵，且战且走。 \\n 韩信见有救应，传令汉兵且住，未可追袭。张仓策马近前曰：“章邯势穷力竭，正好擒拿，元帅如何勒兵不追？”信曰：“穷敌莫追，兵家最忌；又况夜晚，地利不便，倘楚兵或有埋伏，反难回转。不可不虑也！”韩信即鸣金收军，令诸将各调本部人马伺候攻城。未知废丘如何？且看下回分解。 \\n  \\n   \\n  "}
{"章节": "第四十七回 淹废丘三秦悉定", "正文": "  \\n 第四十七回　淹废丘三秦悉定 \\n 　 \\n  \\n 且说当夜章邯急奔入废丘，因肩上中箭，疼痛不止，令医士敷上药，用白绢缚了，卧病不起；传令三军各用心守把四门，又星夜差人各郡县调兵防护不题。 \\n 次日，韩信催动人马，把废丘四门围了，传令诸将，照队伍各安下营寨，预备攻城之具，昼夜攻打。这废丘乃周旧故城也，周围都是高山，山麓之下通白水大江，城池坚固，墙垣宏阔，攻打甚难。叔孙通、张仓等入中军与信计议曰：“废丘一时攻打不下，各郡县渐次调兵防守，倘董翳、司马欣再遣兵来协助，城愈难破矣，请元帅思之。”信曰：“吾在此筹度已定，诸君所见，甚有理，料一二日便见破打废丘之计，且未可与诸公明言也。”叔孙通等退帐。当晚韩信同曹参带数健卒，来到废丘城后高处，密指与曹参曰：“此城下水自西北方而来，环东南而去，其流甚急，汝可带领一千人，各具囊沙，壅住水口，使水不得顺流而下。其水诀倒转冲入废丘，不一时废丘入鱼腹矣。”曹参得令，是夜领一千人陆续暗暗到废丘东南河口边，以囊沙壅住水口。况八月之时，秋水正泛涨，一壅住水口，那水不得顺流，直冲入废丘城来，四边墙垣，俱是山石垒就，遇水一冲便倒，四边水声如万马奔腾，势如山倒。韩信人马连夜传令，暗移住西北高阜处扎营。 \\n 章邯正打听韩信移营消息，忽四边水势汹涌而来，无法拦阻。邯大惊，急同季良、季恒、吕马通、孙安一干众将带领家小，从北门水浅处，各弃马冲杀出，径奔桃林大路逃难。韩信引大军追赶，见水势渐近，恐淹没人马，传令且扎住营；一面分付曹参放开河口，流通水道。半日之间，水势俱下，入城安抚百姓毕，奉迎汉王车驾入废丘。邻近郡县，望风归降，王大喜。 \\n 却说章邯夜走桃林，汉王入废丘安抚百姓，各郡县归附，雍地悉定。有中秦董翳、司马欣两家得雍王飞报，要起兵救授。不一二日，又有人报，韩信用水攻已破废丘，邯夜走桃林，各郡具已归汉王，早晚来攻打中秦，翟王董翳闻报，与谋士李芝计议曰：“韩信初破废丘，兵势大振，况栎阳人马不多，恐难为敌，须会合塞王，二处同力御汉，再遣人去奏知项王，早发兵救援，庶保守中秦。”言未毕，有人来报：“汉兵卷地而来，所过郡县，望风归附，已到刘家镇，离栎阳止百里远，请大王急出迎敌。” \\n 董翳遣大将耿昌、副将吴伦，领兵一万，出城五十里下寨，以防汉兵；自领兵一万，离城二十里下寨。见尘土起处，汉兵到来，耿昌、吴伦二将领兵出战。遥望汉阵上门旗开处，韩信跃马近前，高叫：“二将早早受降，免汝立见诛戮！”二将大怒，各举兵器，径奔韩信杀来。韩信背后，早有两员大将，各挺兵刃，纵马出阵，旗上大书一个是舞阳侯樊哙，一个是绛侯周勃。二将出马，与耿昌、吴伦对敌。二十来往回合，樊哙卖个破绽，让耿昌一刀砍将入来，被樊哙手起一戟，刺耿昌于马下。吴伦见刺了耿昌，无心恋战，放马逃回。韩信挥动三军，将楚兵大杀一阵，径趋栎阳城，正遇翟王董翳。 \\n 韩信出马当先答话，董翳曰：“雍王误中奸计，废丘失守，以此小人得志，遂尔猖獗。若我救兵应援，汝已受擒多日矣。”信喝曰：“汝不过邯一仆吏耳，邯已诛戮，汝何人，乃敢鼓唇舌耶？”翳大怒，纵马挺枪，直取韩信，韩信挥戟来迎。二将战未数合，樊哙、周勃二马急出，兵器夹攻，董翳抵敌不过，望后阵便走。早有汉将辛奇、灌婴领韩信密计，各领精兵三千，绕栎阳东路，在后杀来。董翳见两边人马围住，鼓声振地，匹马杀出，才近城下，后面喊声大振，又围绕上来，重重叠叠，都是汉兵，无计可脱。韩信传令军士大叫：“董翳快降，饶汝一死！”董翳下马搠枪，高声呼曰：“势穷力迫，情愿投降。”众军士进前将董翳拿了，四边人马，各依队伍。 \\n 韩信回到中军坐定，军士押董翳到帐下。韩信急出帐，以手扶翳上帐，命左右设坐，董翳拜伏在前曰：“亡国之俘，受擒麾下，得赐收录，已为再生，岂敢与元帅行宾主之礼耶？”信曰：“贤公乃秦名将，受封为王。今不弃归汉，三军免锋镝之伤，百姓领安康之福。得事明君，不失旧爵，同为汉臣，何分彼此？”翳见韩信如此厚德，遂入帐就席而坐。信曰：“贤公既为汉臣，有一言奉告：见今塞王司马欣，建都高奴，闻汉兵临境，定领兵出迎，劳师动众，非兵之善者也；意欲烦贤公修书一封，致之塞王，早来纳款，归降汉王，仍照旧封爵，以共扶王室，岂不美哉？”翳曰：“请元帅大军进城，安抚百姓，某即修书，差谋士李芝，前赴高奴，说塞王归汉。未知尊意以为如何？”信曰：“大兵正要进城。”随传下将令，着后队人马进城住扎，其余尽数进城。董翳策马到城下，方欲叫门，只见城上已竖起降旗，城门大开，两边百姓，俱设香案迎接汉兵。韩信吩咐三军，不许骚扰百姓，四门张挂告示，晓军民人等知悉。即令董翳修书，差李芝前赴高奴去说司马欣归汉。 \\n 一日到高奴，离城三十里外，司马欣早安下营寨，以防汉兵。李芝到城下，即传报进城，塞王随即着李芝进见。李芝将翟王书呈上，塞王拆书，书曰： \\n 翟王董翳再拜塞王麾下：秦惟无道，诸侯离散，楚兵西来，势不可敌，比时从雍王之命，率乓归降，实出不得已也。方今汉王宽仁大度，天下属心，初约入关，即当为王，后楚背盟，左迁南郑，天命靡常，惟归有德，起乓东征，所向无敌。韩信用兵，仿佛孙吴，明修栈道，暗度陈仓，智取散关，水涌废丘，席卷而来，势如破竹。某顺天意，昨已投降，蒙款以宾礼，不失王爵。恐王孤立，终难自保，唇齿之邦，互相寒暖，同用其济，思难为命，差幕宾李芝驰书上闻，惟王鉴纳。不宣。 \\n 塞王看罢书，大怒曰：“未曾与胯夫交兵，便束手归汉，岂大丈夫之所为耶？”遂将书扯碎，喝令左右将李芝叉出。芝叹曰：“大王兵不满数万，将佐不过数人，二秦已破，高奴孤立，项王远驻彭城，邻邦为敌国，大王智不及韩信，勇不及樊哙，一败之后，有家难入，有国难投，那时追想翟王之言，则亦晚矣！大王幸思之。”塞王拔剑益怒曰：“汝量我无智勇，我今出阵，务生擒樊哙，立诛胯夫，汝当受我一剑！”芝曰：“大王如与汉兵对敌，莫说擒樊哙，杀韩信，若是冲他一阵，得他一卒，那时大王就将臣杀之，以正欺诳之罪，臣不怨悔也。”塞王便呼左右将李芝监候，即传令点押军马，先差副将刘林、王守道领兵一万为先锋，次后司马欣领兵四万出高奴，投栎阳来不远下寨。 \\n 早有跟随李芝军士闻塞王扯碎来书，将李芝监候，星夜回栎阳，将前事备细说了一遍。董翳亦怒，径来中军，说与韩信，信叹曰：“量此无智匹夫，如砧上肉耳！吾当擒之。”言未毕，有探马来报，司马欣高栎阳五十里下寨。只见樊哙听得董翳说道司马欣务生擒樊哙。哙咬牙切齿，急到信前曰：“某情愿与司马欣决个胜负，务要拿来见元帅，以雪此恨。”信曰：“将军如要去，我有密计，必须如此如此，方可取胜。”樊哙得令，当晚来董翳营计议曰：“某想司马欣甚是无礼，将贤公书扯碎，又将李芝监候，若不定计捉来，以塞其口，反被他讪笑。”董翳曰：“将军有何见教？”哙曰：“若要捉司马欣，须要将公的亲人，缚绑了我，同心腹百人，今晚去欣寨投降，彼必收录。明早公可来营索讨，彼必出营答话，我等随后一齐上去，决然捉欣。彼一军无主自乱，而高奴亦可破矣。”翳曰：“吾有长子董式，极其骁勇，公可缚去，假作投降，彼方准信；若其余者，恐彼不信也。”哙大喜，即时点健卒一百名，同柴武杂在乱军卒中，变其寻常服色，径从栎阳僻路来。行五十里，早到欣寨。伏路小校审问来历，传报司马欣。欣曰：“着进来！”哙进营见欣毕，便说：“我等原是楚兵，随翟王镇守栎阳，不想翟王归降了韩信，我等终日思想故土，几时得到楚地，昨日差他长子出城，探听大王消息，我等众人灌得他大醉，捉来投献大王。”司马欣看是董式。大骂曰：“汝父与我同受霸王封爵，却如何背叛归汉？且押去与李芝一处监候，等捉了董翳，一齐解赴彭城，今晚且收在营，明日发落。”众人拜了，出外伺候。 \\n 次日早，董翳领人马来，摇旗呐喊，请塞王答话。有先锋刘林、王守道，见是翟王，且不敢拦阻，传报与司马欣。欣全身冠带，一马当先，与董翳相见。翳大骂曰：“汝不知天时，不晓存亡，想项羽杀了子婴，坑了降卒，正是我等仇人。我今背楚归汉，深合天道，我有书晓知汝，汝却扯碎我书，监我谋士，昨夜又捉我长子！前日敢说生擒樊哙，立杀韩信，汝若敢与樊哙对敌一合，我即当下马受缚。”那司马欣听了这话，便大叫曰：“汝便着樊哙来，我与他对敌。”一言未毕，背后一人走上前一把揪住，拖于马下，便叫曰：“我便是舞阳侯樊哙也！”那一百军卒，同柴武各执兵器，高呼曰：“汝等众军卒，若早降汉，俱免其死。”众军卒齐声曰：“情愿降汉。”有先锋刘林、王守道，见不是势头，急率三军来救，有樊哙、柴武同董翳各执兵器来战二将。二将见捉了司马欣无心恋战，只要逃走，却被三将战住不肯放，无路回转，枪法早错乱不定，樊哙便刺下刘林，柴武便捉住王守道，三军倒戈卸甲，情愿归降。众军卒押司马欣等赴中军报功，一边放了董式。 \\n 韩信便唤军士，押过司马欣来，信曰：“楚王乃秦之仇人，汉王曾有大恩于秦，汝曾为秦将，当为秦而归汉，此乃顺天者昌也，昨翟王有书传达，乃敢口出狂言，略无忌惮，今被擒来，有何理说？”司马欣低头不语：董翳、樊哙众将劝曰：“塞王误受楚将，非得已，今到麾下，愿元帅宽恕，仍望奏过汉王，照封王爵，料彼倾心事汉，决无二心也。”信着武士放起司马欣来。欣向韩信拜谢毕，与众将相见，韩信差人传报与汉王，说今栎阳、高奴二处悉定，请车驾安抚三秦，复进取关中；一面传将令，三军进高奴城，张挂傍文，晓谕百姓，放了李芝：有探马来报，汉王车驾高废丘，过栎阳，安民三日，前来高奴，与元帅约会，复取咸阳。未知如何，且看下回分解。 \\n  \\n   \\n  "}
{"章节": "第四十八回 韩信用计取咸阳", "正文": "  \\n 第四十八回　韩信用计取咸阳 \\n 　 \\n  \\n 却说汉王离栎阳至高奴，与韩信约会，王谢曰：“前日萧何推荐将军，寡人用之，果建大功。非将军妙谋神算，何以至此？”信曰：“此非信之能，乃王威武所及，三秦束手而降也。”王曰：“将军已破三秦矣，咸阳指日可得，但不知何日起兵？”信曰：“咸阳不难取，所患章邯虽逃于桃林，离废丘不远，倘乘汉兵过关中，复举兵而西，仍取废丘，据险以阻汉之粮，不亦深为后患乎？”王曰：“如之奈何？”信曰：“王同众将暂住于高奴，臣亲领一旅之师，前赴桃林，诛却章邯，则除后患矣。”王大喜。信次日领兵一万，带樊哙、周勃、柴武、辛奇四将，征伐桃林。 \\n 且说章邯箭疮方平复，正欲差人催楚救兵，复取废丘，闻人来报，韩信人马离桃林不远。邯曰：“前日误中胯夫奸计，今不知止，又来追逼，尔众将齐心用力，务要与胯夫决个雌雄！”孙安曰：“以臣愚见，只可深沟高垒，待楚救兵来，此时不可与彼出战，恐复中奸计。”邯曰：“楚王已报去许久，不见救兵到来，倘围困日久，兵穷粮尽，愈难支矣！我兵利在速战，不可怠缓。”遂不听孙安之言，随即分付吕马通、季良、季恒、孙安，点兵五千，随章邯杀出桃林城来。只见韩信兵至桃林，门旗开处，韩信出马，高呼曰：“章邯早降，免汝一死！”邯怒曰：“胯夫敢与我决一死战耶？”韩信方欲迎敌，只见阵后早有樊哙、周勃二将各挺兵器来战章邯，章邯阵后吕马通四将齐出截战，两边鼓角齐呜，喊声振天，战未数十回台，韩信见邯后军渐渐转动，吕马通等各抵敌不住，即挥动汉兵，急令辛奇、柴武二将径往阵后冲杀过去。邯兵势弱，正欲逃走，怎当这支生力军冲杀过去，章邯兵大败，欲奔桃林，已被辛奇、柴武据住后路，韩信又着樊哙、周勃追杀，邯兵两处不能救应，章邯见四边无路，都是汉兵围困，止吕马通等十数人相随，又兼箭疮迸裂，疼痛不止，恐被韩信捉住，有辱威名，遂拔剑自刎：季良、季恒亦死于乱军之中。 \\n 吕马通、孙安见章邯已死，急趋降旗下，情愿纳降，韩信鸣金收兵，着吕马通、孙安近前，以言抚之曰：“汝二人可谓知天命矣！使章邯早来归顺，岂有今日？”安曰：”章将军恃勇取败，若听某二人之谏，亦岂有今日耶？”信曰：“桃林城见有多少人马？将佐还有几人？”吕马通曰：“城中人马不上五百，再无将佐，其余皆是百姓。”韩信遂传令进城，信入城安抚百姓毕，次日三军就起身回到高奴，领降将吕马通、孙安朝见汉王。王乃封前职，随军听用，待有功之日，再加封赏，二将拜谢，其余降卒，各分入伍队。大小将佐点视停当，起兵直进咸阳大路来。 \\n 却说咸阳守将司马移、吕臣，一向在咸阳驻扎，累次申文飞报与项王，说汉王用韩信为将，下散关，破三秦，指日到咸阳，乞发救兵接应，不见救兵到来。正在惶惧之际，却闻探马来报，汉兵已过扶风，离咸阳不远，司马移与吕臣计议：“救兵未到，我等人马不多，况三秦尚不能为敌，量此咸阳岂能坚守？近日城中百姓，听见汉王到来，个个都有归附之心，如之奈何？”吕臣曰：“再星夜差人讨救兵，料范亚父定有区处。”司马移，吕臣一边照管人马，上城防护不题。 \\n 却说韩信兵近咸阳，先差人打听城中消息，数日差人来报：“咸阳司马移、吕臣计议，只等救兵到来，方才出城迎敌，见今将咸阳城紧闭，城上人马防护甚严。”信听说，寻思咸阳城甚坚固，一时攻打，如何得破？须用智取，庶不延缓时日，遂唤吕马通近帐下，信曰：“汝来归汉，未建大功，今差汝带领原降楚兵，就打原用旗号，并所得项王发下各路防守批文，汝带在身边，假作救兵，赚开城门，我却遣兵一拥而入，咸阳垂手而得也，此便是将军降汉一功绩也！”吕马通曰：”元帅将令，敢不从命，但批文印信虽真，月日不同，为之奈何？”信曰：“我随军亦有洗磨写改之人。”就于文箱内检出三秦原行批文，命郦生带水文士李禹，此人极机巧，看了批文一遍，就到一僻静去处，去不多时，将批文呈上与韩信看，日月俱改写停当，各条字眼洗补不差分毫，俨然一新来批文也，信看罢大喜，递与吕马通收执，就点押原降楚兵，并原来旗号，又同孙安等共降兵五千，从泾渭迤北僻路，绕向东南而来，直抵灞陵，径奔咸阳大路。韩信却差樊哙、周勃、靳歙、柴武，领汉兵一万，随吕马通后哨，徐徐而进，待赚开咸阳，乘机一拥而入，城上竖起汉家旗帜。众将得令去讫。韩信请汉王且暂屯军马，打探咸阳消息，如汉兵已进城，待飞马报来，车驾方可前进。 \\n 且说吕马通一干众将，带领原降楚兵，密从泾渭僻路绕到咸阳迤东大路而来。到了城下，报入城里，司马移、吕臣闻楚有救兵至，急上城见楚兵旗号，便问楚兵有甚明文？可打上来验看，吕马通策马至城下，将原文书打上城，与司马移、吕臣看了，见是印信文书，随令军士开城，放进楚兵来。吕马通曰：“人马二起，陆续进发，还有后哨快到，”那时楚兵缓缓进城，将近日落，后哨人马已到城下，尘土冲天，军势甚大，司马移看见，便传令且着后哨人马，屯在城外，明日进城。只见头起人马进动，势不容已，后哨人马，乘势一拥便入。那传令军士便道：“后哨人马且住！”那后哨为首数将，将传令军士手起搠翻五七人，众军士呐一声喊，便杀起来，众将径奔城上，将司马移、吕臣拿住，一刀一个杀了，提头晓示众人：“吾乃汉将樊哙、周勃、靳歙、柴武也。奉韩元帅将令，赚开城门，已将司马移、吕臣杀了。汝等若是归附，免致诛戮。”众人齐声曰：“汉王先到咸阳，该作关中之主，不想霸王背约，迁汉王于褒中去，我等终日思想。汉王今日到来，情愿归降。”樊哙大喜，便令竖起汉家赤帜，差人飞马报知汉王，一边安下营寨。 \\n 一二日，汉王人马到来，咸阳百姓扶老携幼，出城三十里，箪食壶浆迎接汉王，跪伏在地曰：“自从陛下入褒中去，终日思想，不意今日复来咸阳，我等万民之福也！”汉王安抚毕，进城，两边百姓各家门首设香案迎接。汉王至咸阳旧殿，打扫洁净，升殿坐定，韩信领大小将佐朝见行礼毕，一边传旨张挂榜文，安抚百姓；一边摆设酒筵，赏劳文武将士。宴毕，计议东征，信曰：“咸阳虽破，而关东有魏豹、申阳二王未归附，倘项王率兵而来，会合二王，与汉兵为敌，恐三面受敌。则难与争锋矣。”汉王曰：“如之奈何？”信曰：“必得一奇谋之士，说楚且移兵伐齐，臣却南破平阳魏豹，东破洛阳申阳，关东既定，项王不难敌也。”王便问那个谋士去说二王？只见中大夫陆贾奏曰：“昔日陛下西伐秦，臣于洛阳投见，遂入褒中。今三年未归，臣父母妻子俱在洛阳，存亡未保，臣欲归省父母，就用言说申阳归汉，然后至平阳说魏豹；料二王必有遇焉。”王甚喜，遂取金十斤，赏贾为路费。 \\n 当日贾辞汉王，先赴洛阳来。进城即到家中，父母妻子俱在，拜罢父母，与妻子相见，问候起居。父母曰：“多亏申王自从尔随汉王西征，终日差人供给米粮衣服，一家得受温饱，皆王之恩也。尔可朝见，谢王供给之恩。”贾闻说甚喜，遂整衣冠赴朝，前来见申阳，阳闻人报说陆贾回家，阳曰：“陆大夫随汉王西伐，今经三年，凡有谋议大事，无人相语。今幸回家，可着人请来。”言未毕，门官来报，陆贾在府前伺候，阳曰：“快请进：”贾入朝见申阳，申阳笑容满面，以手扶贾曰：“自从大夫从汉王西行，久未归，家中每差人看管，载日望大夫回来，以慰所思。”贾曰：“臣奉命从汉王西伐，不意汉王苦留臣随行，臣见汉王乃长者，既有苦留之意，臣不得已在褒中往居许久。昨破三秦至咸阳，臣告辞来见大王，家下父母妻子，蒙大王供给厚恩，父母妻子得以存活，不然则饥饿冻馁死矣！感大王之恩，虽粉骨碎身，不能报也”申阳又问：”汉王为人何如？”贾曰：“汉王宽仁大度，抚爱将士，今拜韩信为将，未及两月以来，下散关，破三秦，智取咸阳，所到郡县，望风归附，真乃有道之君也！将来汉王决成大事。”申阳曰：“我亦闻汉王有德，久欲归附，但楚之强大，不敢轻犯，倘我归汉，霸王知道，决不干罢，此位恐难保也。”贾曰：“汉王近日兵势亦盛。又兼韩信用兵如神，若兵过洛阳，亦当远迓，免彼攻击也。”阳曰：“然。”陆贾初欲说阳归汉，因见阳相待甚厚，不忍下说词，又见父母妻子得所，遂安心留恋于洛阳，无复归汉矣。 \\n 汉王在咸阳等陆贾去二处说申阳，魏豹来降，久未见回音，正忧闷间，有人来报，司徒张子房出蓝田，将至新丰，预先差人报人咸阳来。汉王闻张良将至，甚喜。随差灌婴、曹参出郭迎迓。韩信闻知，亦差薛欧、陈沛二将远迎。汉王传旨置办酒席，与张良接风。王正在殿上等候，有人飞报入内：“张司徒已到朝门之外矣。”汉王下殿门，步行至承德门，远见张良疾趋而来，王笑而言曰：“先生久不相见，使我终日悬想！”以手携张良至殿上。张良拜伏在地曰：“自别陛下以来，虽未日侍左右，而此心无日不在王前也，臣别陛下时，曾告入关中于三件大事：说项王迁都彭城；使六国叛楚；寻一个兴刘灭楚元帅，至咸阳与陛下相会。臣今三事皆已于毕，敬来咸阳相见陛下。”王大喜，扶良曰：“三事皆蒙先生劳神！邦今得出褒中，相会于此者，先生之功也！他日当勒名金石，万代不磨矣！”良朝王毕，又与诸文武将佐相见，有韩信趋前谢曰：“蒙先生举荐之力，汉王不次擢用，大遂所愿，终身不敢忘盛德也。”良曰：“将军累建有功，威名大振，可谓不负所举矣。”只见殿上筵宴已设下，汉王召众臣陪宴，亲与张良把盏，君臣济济一堂，笙簧齐奏，其日甚乐，各散。 \\n 次日，汉王与韩信、张良计议：“魏豹、申阳二处未归附，陆贾去久未见回，倘楚兵西来，何以应之？”良曰：“陆贾归洛阳，乃父母之邦。留恋故土，岂肯说申阳归汉，魏豹素有虚名，妄自尊大，陆贾必难下说辞也，二处须臣一行，必随机应变，鼓动其心，务使二王归汉，那时韩将军方好东怔。”信曰：“连日正想得先生妙算，方得二王归附，若陆贾之行，不过托此以为回乡之计也。”王曰：“但先生方来相会，不忍又劳远行也。”良曰：“天下未定，岂容安居自得，饱食终日耶？臣今辞陛下就行，仍写书表与楚，着专意伐齐，使无西来之意。臣到平阳、洛阳二处，料二王不劳陛下张弓矢而下也。”良辞汉王来说申阳、魏豹。不知如何？且看下回分解。 \\n  \\n   \\n  "}
{"章节": "第四十九回 张良说魏豹归汉", "正文": "  \\n 第四十九回　张良说魏豹归汉 \\n 　 \\n  \\n 张良一面修书表，遣人赍彭城，一面带领应该使用之人，密密投平阳、洛阳二处不题。 \\n 却说霸王一日设朝，咸阳累次差人求救，继后又闻咸阳已破，现今汉王建都关中，各郡县望风归附，地方五千余里，皆属汉王，不日东来，深为未便。霸王大怒曰：“量此胯夫，有何见识，取我三秦，袭我咸阳，使刘邦得以大肆猖獗也？就点三军，刻日起行西征，若不灭刘邦，诛韩信，誓不旋师也！”范增曰：“臣昔日曾屡荐韩信，此人若留用，须留任以大将之职，若不用，当杀之，以除后患，陛下不听臣言，使彼归汉，今却动陛下圣怒也。”霸王曰：“章邯老愦，原无才能，司马欣、董翳皆鼠辈，咸阳亦无大将把守，以致中韩信奸计。虽失此数处，皆不足为忧，若我大兵一临，管教刘邦、韩信为齑粉矣！”言未毕，朝门外有人来报：“韩国张良遣人赍齐国书并张良表文上见。”王曰：“召进来！”其人将张良密表并书呈上，王先拆表曰： \\n 韩国司徒臣张良顿首上言西楚霸王皇帝陛下：臣良蒙陛下不杀之恩，遣归本国，得以营葬故主，优游岁月，入山采芝，临溪观水；访蓬莱之仙洞，求真丹于才外，仕途趑趄，无复前进，然虽远处林泉，而此心未尝一日忘陛下盛德也，近闻汉王欲召臣从事，臣力辞以疾，且无心于登涉久矣，岂独一召不往，纵百召亦无往从之理。又有齐梁二国。亦来召臣，臣亦坚志力辞，齐梁已知臣无心于名矣，不复来召。其后有檄书传至韩国，语言狂妄，意有图天下之心。臣蒙陛下圣恩，既知邻国作乱，安敢隐忍而不明言耶？臣料汉王见识，欲得关中，如约即止，无复有东来之意，若齐梁二国，传檄各国，志在不小，深为陛下大患，请即发兵属意齐梁，制服其心，使无复悠肆，则大事定矣。如或汉有他志，乃转兵而西，一鼓可擒也。臣鄙见如此，惟陛下察焉。臣良不胜战栗恐惧之至。 \\n 霸王看罢表文，复又拆开齐梁檄书曰： \\n 齐王田荣、梁王陈余书拜诸王麾下：当闻天位以有德而居，至德以大公而尽，无德不足以居天位也，非公不足尽至德也。项籍，刘邦受怀王之约，先入关者王之，天下所共闻也。及刘邦兵不血刃而取关中，必如怀王之约，则刘邦当为秦王矣。籍乃背约，而左迁诸侯，大肆不道，阴弑义帝，既为无德，又非大公，桀纣之流，亡秦之续，非独有国者当本行天讨，以诛此僭乱，凡庶民百姓当告诸天地，人人可得而诛也。今专人敬赍檄文，早赐发兵，会告诸侯，共诛项籍，明正其罪，以让有德，天下万民之幸也。檄书到日，早为施行。不宣。 \\n 霸王看罢檄文，以手拍书案大骂曰：“齐梁二国匹夫，敢如此无礼！我先灭齐梁，后伐韩信。”即发付差人回张良去讫，范增曰：“陛下息怒，此是张良恐楚兵西征，故将此书以激圣怒，使陛下无意西行，汉王得以从容行事也，虽然是计，但齐兵势大力强，不可不先伐，以除剥床之患，将计就计，当从张良之议，而汉之为患，实是心腹之疾，尤不可缓，当传旨二魏，严加防守，以阻汉兵。待陛下伐齐梁之后，即旋师西行，伐汉勿误也。”霸王曰：“然！”即发兵伐齐梁，遂不西征，果中张良之计矣。 \\n 却说张良离咸阳到平阳，入得城来，看平阳景致，山川秀丽，风土淳厚，古为晋阳，今属西魏，人物繁盛，地理险阻。到魏王大门外，令左右报入内，说韩国张良来见。左右人内报与西魏王，魏豹曰：“张良为何来见？”傍有大夫周叔曰：“张良乃说客也，虽苏秦、张仪皆所不及。此来必是为汉王作说客耳！大王当斟酌之。”豹曰：“如彼下说词，吾有宝剑，正欲诛此狂士。”叔曰：“张良名在六国，天下所知也，虽霸王亦不加诛，大王但当以礼相处，不可轻听其言可也。”魏豹吩咐左右，请张良入内相见。张良入内，与魏豹行礼毕，魏豹曰：“闻公在汉王麾下，今来有何见教？”良曰：“臣因汉王过韩国借臣伐秦，前已辞归韩国。昨闻东征入咸阳，差人累次召臣，臣已无心功名久矣，但念汉王乃长者，昔当受知遇之恩，今特往一见，即回归本国。适过西魏，闻大王乃有德之君，威名重于六国。于路无一人不称颂其德，臣平日仰慕大王，尚欲请见，今既亲到魏国，岂能不求一见以慰渴仰之怀耶？”豹闻良语甚喜，延之客席。饮酒间，豹问良曰：“方今六国纵横，楚汉交兵，以先生识见，何国当兴，何国当亡？必有废兴存亡之数，先生深晓世务，平日定有预见。”良曰：”若论天下之势，汉业当兴，楚终灭亡。观汉王昔神母夜号，已有征瑞，即今席卷三秦，智取咸阳，四方郡县响应，不两月得地方五千余里，天下归心，诸侯仰德，良虽韩国人，闻汉王到咸阳，不远千里而来，以求一见。昨各路诸侯，俱上表归附，如齐燕大国，亦皆纳贡，良夜观天象，知汉王将来为天下主也，据楚今日虽强大，诸候不得已归之，若一旦挫动锐气，六国必相离叛，楚岂能久耶，燕齐二王深知天命，善达时务，所以属意于汉，以图富贵久远，真为有见，齐燕号称大国，尚且如此，况其余诸侯乎，良见人心如此顺应，所以知汉业当兴，不待推论而可知也。”豹闻张良之言，急起身执一杯酒奉良曰：“据先生之言，汉王决得天下。我亦尝思今日虽封为王，但孤立于此，恐难久远。适闻先生之言，感动我平日忧虑之怀，今亦欲属心于汉，不识先生肯荐引之乎？”良曰：“某深慕大王之贤，入其国，即来请见，倘王有心归汉，汉王极大度能客人，良如引进，汉王必患难相保，与大王共享富贵也，大王亦免平日忧虑之怀矣。”周叔在屏后听张良说魏豹，又见魏豹已被张良说倒，急从屏风后转身出来，近豹前曰：“大王不可听张良之言，恐霸王得知，必兴兵与王为敌，大王将何以应之乎？此远有所慕，而近有所遣也：”良大笑不止，叔曰：“公何笑？”良曰：“我笑大夫不知强弱，不晓时务，不能真知霸王为人，所以大笑也！”叔曰：“何为强弱？”良曰：“秦将章邯受封为雍王，镇守西秦，带甲二十余万，较之西魏孰为强弱？韩信一出，水淹废丘，章邯自杀，势如破竹，不必如霸王九战之劳也。以大夫之见，可谓不知强弱矣！”叔曰：“何谓不晓时势？”良曰：“天下有一定之时，有一定之势。方今时尚未定，势亦未定，霸王恃己强暴，未晓天命，虽图天下，而未得其时也；不都关中，而都彭城，虽霸诸侯，而失人心，未得其势也。汉王隆准龙颜，行动时有瑞云现于其上，芒砀斩蛇，神母夜号，天命有归，百代真命，入关之初，兵不血刃，知人任使，人心归附，得天下之时，审天下之势，惟汉为能也，大夫不欲大王归汉，所以不晓时势也。”叔曰：“如何不能知霸王为人？”良曰：“霸王记人小过，忘人大恩，如燕齐无过，封王未久，一旦举兵伐之，使二国再无宁日，观此知二魏亦难自保，不早为之计，大王孤立于此，倘霸王破齐燕而转兵于魏，大王能御之乎，大夫不知霸王为人，于此可见矣！”周叔被张良说得无言可答，魏豹叱之曰：“张先生之言，深合道理。急写降表，预备进贡，同子房入关中降汉，倘霸王闻知来伐，吾即与汉合兵一处，同力破楚，此不易之长策也。”良曰：“如大王之言，诚万世之计，他日富贵永远，幸无忘今日之鄙见。”魏王吩咐降表并进贡，俱收拾停当。次日，周叔同张良赴咸阳来。一日到咸阳，见汉王，张良备道魏王属意于汉，命大夫周叔赍表进贡，同臣来见王，王大喜。周叔呈上表文，表曰： \\n 西魏王豹稽首顿首上言：派流支远，而终归巨海；群燕飞鸣，而必栖梁栋，魏处西隅，未沾王化，仰闻汉德，渐至日升。制服三秦，而章邯授首；仁昭百粤，而齐楚畏威；天下归心，诸侯顺附。豹等愿从王命，任为驱使，土地人民，皆属统理，惟王鉴纳。臣豹不胜佩服感戴之至。 \\n 王览表甚喜。周叔又将进贡名马白壁，设于王前，王命收讫，仍管待周叔甚厚。叔见汉王君臣相待如宾客，饮食帷帐，皆如汉王，心中益喜，自思汉王真长者，张良之言不诬也。次日叔辞汉王返国，王以手书回答，付周叔，仍赏赐甚优。周叔回见魏王，备道汉王盛德，豹大喜，周叔将汉王手书呈上，豹拆书捧读，书曰： \\n 汉王手书拜付西魏王足下：邦闻王之名久矣，乃周毕公之裔，世为贤王，德被魏上，误为楚属，人知其非，幸蒙不弃，与汉结好，协力赞襄，以成王业，凡有谋猷，相赖辅翼，疆宇宏开，咸归一统。懋著元功，魏基布展，带砺山河，共享富贵。如有艰险，誓相救援。王其鉴之。 \\n 豹读完手书，命左右收于书笥。自此魏豹背楚已归汉矣。 \\n 却说张良说了魏豹归汉，复辞魏王往说申阳，带领樊哙、灌婴并人马三千。临行时，附耳吩咐：“汝等照依如此如此，不可有误！”二将领命，先往洛阳去讫。 \\n 且说申阳自得陆贾回洛阳，终日与贾议论国事。一日，正相议间，忽有人报曰：“有汉张良在门外，“张良此来必为汉王作说客，说大王归汉，若是大王果有心向汉，当从其说；若专意西楚，即将张良捉下，赴项王处献功。范增深恶张良，而必喜大王实心向楚，早晚在项王前称赞大王，此所谓害一人而成大谋也。”申阳曰：“我既受楚封，岂有降汉之理？”贾曰：“大王若专意在楚，臣且回避，王可与张良相见，不待良开口，便着武士捉住，星夜差人押解彭城。”申阳曰：“此计甚妙！”便着门吏唤张良进见。张良寻思：“申阳商议许多时方召我入相见，定是陆贾定计害我。岂知我已有成算矣！”遂徐步入见申阳，只见申阳仗剑坐于殿上，大呼曰：“张良此来，必欲为汉作说客耳！昨楚王有诏旨各国，凡遇张良，即时擒捉，解赴彭城。今不意却来我国，正合诏意！”便呼武士将张良捉了，左右不容张良开口，就绑缚于殿上。张良任他擒拿，更无一言回答，暗自冷笑，申阳就令部将郭縻带领一百军卒，押张良前赴彭城来见霸王。不知性命如何？且看下回分解。 \\n  \\n   \\n  "}
{"章节": "第五十回 调陆贾智赚申阳", "正文": "  \\n 第五十回　调陆贾智赚申阳 \\n 　 \\n  \\n 且说申阳拿了张良，命部将郭縻押解去见霸王，陆贾复进言曰：“郭縻去见霸王，恐不能应答，臣须同行，就打听霸王伐齐梁二国消息，亦与范增通好，以安其心。”申阳预备礼物，并陆贾路费之资，打点停当，分付陆贾早去早回，贾拜辞申阳，从洛阳大路进发。 \\n 却说郭縻押张良行未五十里远，忽听一声锣响，大林中闪出一员大将，当头高呼曰：“来者是何处军卒，押解甚人过此，快留下金马，方放尔过去！郭縻曰：“吾乃洛阳大将郭縻也，领洛阳王之命，押囚犯赴彭城见楚王去。汝有耳目，必知楚国之强，我申阳之勇，急早放过去，免尔一死！”其人马上大怒曰：“汝以楚王为强，申阳为勇，自我视之，如婴童耳！”举手中方天戟直取郭縻，郭縻战不数合，被其人一戟刺郭縻于马下。众军卒撇了张良，落荒便走，其人领人马追赶，行不过一二里，正遇陆贾带领数从人自洛阳大路而来，其人见了，认得是陆贾，便叫众军士快绑缚了，众军一齐上将陆贾拿了。此人不是别人，乃汉将樊哙是也。遂同到大林中，众人已将张良释放。 \\n 张良在树下坐定，令陆贾近前责之曰：“汝从汉王褒中三年，相待甚厚，今却劝申阳害我，是何背德如此那？”陆贾曰：“我之从汉王，其事与先生同也。先生不忘于韩，犹贾之不忘于魏也。贾无二心，先生岂有二志？先生始终为韩报仇，贾亦始终为魏以尽此心耳。先生何责于贾，而视为背德薄行者耶？”良曰：“汝虽巧说，岂不知汉王为长者，当劝申阳归汉可也，何乃专意事楚，反与汉为敌耶？”贾曰：“某亦两请以为事汉乎？”事楚乎？申王曰：吾受楚封，当专意事楚。某遂计擒先生，以献于楚王，是申王之为楚臣也。”樊哙大叫曰：“陆贾擒先生以献楚，见申阳之忠也。吾今擒陆贾以献汉，亦见我之忠也，又何辩说之有？”遂将陆贾绑缚前驱，径奔西行。 \\n 只见原押张良军健一百名，杀死者只十数名，其余俱逃回，报与申阳曰：“郭縻押解离洛阳未及五六十里远，被一伙强人拦拄，索金马之类，郭縻不与，遂与他交战，不上数合，被强人将郭縻刺死，张良抢去。我等逃回，又被强人追赶，未及二三里远，正遇陆大夫，亦被强人捉去，不知存亡。我等径自逃回。”申阳听了这话，大怒：“那里有此等强人？敢如此无礼？”就整点一千人马，出洛阳城往前追赶。到大林中探看，不见一人，问近村居民，尽说早间有些人马，各四散不知所往。申阳犹豫不决，左右曰：“大王只照大路赶，料去不远。”申阳急催人马，方欲大路上赶去，只见有三五个客人各背行李，正从大路来，申阳着人询问，众客人道：“我等从前路来，并不见有军马。”申阳等想：“此正是强人抢夺了陆贾盘费，从小路去了。”乃调转入马往小路追赶，路径盘旋，溪涧曲折，行不上三五里，天色已晚。申阳又惟恐强人害了陆贾性命，又见路径难行，心内正焦躁间，忽听坡边一声炮响，火把齐举，樊哙一马当先，手起一戟刺来，便按住手大喝曰：”我看陆贾之面，饶汝一死。”那申阳仓惶之际，急难措手，苦非张良分付樊哙，申阳已死戟下。申阳勒马便走，夜晚不防土坡边转出数人，将绊马索齐举，把申阳马绊倒，众军卒将申阳捉了，樊哙见夜深，急鸣金收军，扎住营寨，绑缚申阳来见张良。 \\n 张良秉烛坐帐上，见众军卒押申阳来，急下帐亲解其缚，扶于坐上，拜伏在地曰：“良奉汉王之命，请大王合兵伐楚，为天下除此强暴：不意大王不从，欲捉张良解楚，此皆张良预先算定这条计策，先调陆贾，后赚大王，方才樊哙无状，欲害大王，多得陆大夫再三替大王哀告，因此不敢下手。良观汉王有德长者，与项王大不同，王当归附，富贵可保，国祚绵远。请大王熟思之！”陆贾从帐后急出劝曰：“大王当从张司徒之言，可属意于汉，以保富贵久远也，况今洛阳城已被灌婴赚入矣。今日樊将军欲袭害大王，臣再三哀告，得以保全，乃有今日。观汉王有如此豪杰，大王不可违也。”申阳曰：“事既到此，势不容已，即请张先生同到洛阳城，安置眷属停当，就同陆贾往见汉王。未知张良先生之意以为何如？”良曰：“就同大王进城亦何害。”随调转人马回洛阳城。 \\n 到得城下，只见城上皆汉赤帜，军士严整，四门紧闭，灌婴立于城头上，大呼曰：“某奉张军师将令，昨晚已进城安抚百姓，着军士把守府门，不许有人出入。”申阳看罢，目瞪口呆，罔知所措。暗想：“张良真神人也！”张良近前，着开门，只见放开西门，张良、樊哙同申阳、陆贾众军士徐徐进城，两旁百姓，安堵如故，鸡犬不惊，申阳叹曰：“汉王善能用人，观此便知军法矣。”随张良、樊哙入内，灌婴曰：“二公未可入内，恐人心或有变，某扎营在此，请大王、军师、樊将军在营相会。”申阳复叹曰：“汉家有如此人物，岂不足以王天下乎？”遂折箭而誓曰：“大丈夫一言既出，岂容再变？况张司徒、樊将军亦非寻常人，汉兵俱把守四门，灌将军扎营在此，洛阳已为汉有矣，又何多疑焉？”言未毕，有人来报，又有枝汉兵到来，以为接应之兵，为首二员大将周勃、柴武，统领精兵三千，见在城下扎营，欲来与军师相见。良曰：“请进来！”二将进城，见张良行礼毕，与申阳、陆贾众将俱相见。良便问：“二位将军缘问劳兵马远来？”二将曰：“军师离咸阳二日，韩元帅放心不下，复差某二人来接应，陆续有十数起探马，接应驰骤，终日有消息传报，某到潼关，已知军师计取洛阳。”一昼夜传报五六百里，此正谓飞报军情也，申阳闻说，惊讶不已，遂请众将入内，设筵宴款待众人。 \\n 次日，张良众将同申阳、陆贾赴咸阳来，一路探马飞报，往来下绝。来到咸阳，进了城，只见门禁严肃，军伍齐整。传报入内，汉王升殿，张良、樊哙、灌婴、周勃、柴武见毕，便将调陆贾，赚申阳，详细说了一遍。汉王大喜曰：“若非先生妙计，如何一举两得也？”随召申阳、陆贾进见。左右传出，申阳不多时，朝见汉王，以言抚之曰：“贤王雄镇一国，威名日著，久欲共成王业，不得已使子房计，请过咸阳一会，幸贤王不弃，不远数百里而来，甚慰鄙怀。”申阳曰：“大王盛德日隆，天下仰望，今见诸将威武，谋臣神算，知天命有归；臣等敢不委心效力，以图补报万一也！”陆贾惭色拜伏在地。汉王叹曰：“人各为其主，既到本国，安有复事他人理？今日来见，乃从洛阳王之命耳，吾必不过责也！汝何负愧焉？”贾谢曰：“蒙陛下三年知遇之恩，终日不能忘于怀。但臣归家，父母有命，遂恋恋不能舍，以此失信，臣该万死也！今乃不即加诛，过蒙抚恤，愈彰陛下天地之量，覆育之恩也。”王遂设筵款待申阳，命韩信等诸将相陪，尽醉方散。申阳归公馆甚喜。次日，朝见汉王，王命回洛阳，照旧为洛阳王，陆贾仍留在韩信麾下听用。 \\n 却说韩信与众谋士计议：“今二魏已平，连日主公欲思东征，又念太公久在丰沛，不得迎养，但无人密计搬取，诸君有何良策？相与图之！”有大将王陵曰：“陵昔年聚党于南阳，结识二壮士，其人乃嫡亲兄弟，一名周吉，一名周利，极骁勇，人不可及，啸聚二千精兵，与陵为刎颈交，此二壮士最豪气，不愿出仕，惟图山林快乐。曾令军士开荒辟地，无事耕种以为常产，有事则集聚操练，以御强敌。但到处无不取胜，不扰乡村，不害百姓，以此数年之间，人强马壮，邻近郡县，多有来归附者。近闻人马增添有一二万，陵今情愿约二壮士，带领精兵至沛县搬取太公并家眷，就着二壮士防护，送至中途，元帅却差人马接应，管教一路无事，直抵咸阳。若今动军马去搬取时，霸王知觉，决差人邀截，难保无事，以陵之愚见如此，不知元帅以为何如？”信曰：“此论极妙，若将军能干此事，就是出关第一功也。”韩信随奏，王陵备细说搬取太公如此如此。汉王大喜曰：“将军如干此一事，庶免我日夜忧念也！”王陵遂拜辞汉王，带领一二从人，当日启行。未知如何取太公？且看下回分解。 \\n  \\n   \\n  "}
{"章节": "第五十一回 王陵迎太公入汉", "正文": "  \\n 第五十一回　王陵迎太公入汉 \\n 　 \\n  \\n 却说王陵领以王家书，同从人打扮如商人模样，离咸阳赴徐州沛县来不题。 \\n 却说霸王正在彭城，遣兵伐齐梁，一连接三五道飞报，说西魏王魏豹，洛阳王申阳，俱领兵降汉，各路郡县聚人马归附，关东一路十分紧急。霸王闻飞报。便与范增计议曰：“韩信自离褒中以来，侵夺朕疆七千余里，深为后患；朕须亲领大兵，务擒韩信，诛灭二魏，亚父以为何如？”增曰：“见今齐梁未下，各诸侯离叛，陛下如西征，则彭城恐难守也！不如差人过沛县，将汉王家属拘系彭城，使各路严加关防，待齐梁既定，然后御汉兵未迟也。”霸王当差部将刘信，带领步卒一千，前往沛具，拘拿汉王一家老小，即从丰泽小路而还。 \\n 刘信领旨，前到沛县，传旨分付县令拘唤弓兵胥吏人等，即将汉王住宅围了，尽将太公等一百二十口家眷，尽数擒拿，点检明白，随将一应家财，着县令封锁，差人看守，待奏过霸王，再着区处。信领一千步军，押解太公等家眷赴彭城来，从丰泽小路进发。方行有三十里远，只听树林中一声炮响，走出三员大将，领三千人马，拦住去路，高叫：“快留下太公等家眷，放尔过去：”刘信挺身出马曰：“我奉霸王之命，捉拿太公；汝是何人？敢中途拦住！”三人大怒，各举兵器杀来，刘信举刀交还，战不数十合，早被一将举枪刺刘信于马下，众军士撇了太公家眷，四散都走了。三人急到槛车前，取出太公众家眷，拜伏在地曰：“早是臣等急趋而来，若少迟半日，过了丰泽，决被楚兵拘赴彭城矣！幸得微臣星夜而来，救了大王，望乞恕罪。”太公曰：“多亏三位将军搭救老拙性命，请问三位将军大名？”那为首大将近前曰：“臣姓王名陵，沛县人也。这二位壮士，乃南阳人，一名周吉，一名周利，是嫡亲兄弟，臣奉汉王之命，约二位壮士前来搬取大王，不想从小路来，徂投沛县，天幸正遇大王，但此处不可暂住，就当起身。”众将即催起三军，防护太公，径往咸阳进发。 \\n 有刘信败残军兵星夜逃命，走回彭城，来见霸王，备将丰泽见遇盗贼，抢夺刘邦家小一百二十名，并杀死刘信，折损军兵一节事，细细奏告了一遍，霸王闻说大怒曰：“邻封之地，岂有如此贼盗耶？必是汉王差来搬取家小，想此去不远，急唤钟离昧、英布领三千人马，星夜与我赶上抢来！”二将得令，点就人马，急来追赶太公。 \\n 且说太公离了沛县，往咸阳进发，人马众多，不能急行，将至河南商城，只见尘土起处，有追兵到来，王陵曰：“我且防护太公先行，二位兄弟挡往追军。”周吉、周利曰：“请兄先行，待我与后军对敌。”周吉等将人马排开，专等后军到来，不多时，钟离昧、英布早到，高叫曰：“逆贼快留下汉王家小，饶汝性命！”同吉等出马当先曰：“我等奉汉王之命，搬取太公，与尔何干？缘何追赶？急早回去，免汝等一死！”英布大怒，举斧来战二将，二将各举枪刀交还，一往一来，战五十余合，不分胜败。钟离昧阵后便鸣金，英布拨马跑回后阵，二将亦收兵退后。英布便问：“公为何鸣金？”昧曰：“远望后面有军马到来，恐汉兵行埋伏，况二将亦皆骁勇，不若且回彭城，奏知霸王，再为区画。倘彼军再加添，反中奸计。”布曰：“既远来追赶，不见下落，如何便回？就有加添人马，又何惧哉！”复鼓噪二将出马。二将曰：“汝乃败将，如何又来出战？”布大怒曰：“我今与你战二百合方休。”二将就与布交战，杀气弥空，征云四起，正战中间，钟离昧却催后军荡起征尘，向前一冲，二将人马，早自纷纷退后。吉措手不及，被布一斧砍于马下。周利见兄被害，无心恋战，勒马便走，钟离昧命军士，一齐放箭，周利急走，后心早中一箭，翻身落马，英布手起一斧，遂将周利杀死。楚兵奋力向前，将周吉二千人马，杀得不留一个。英布收军，天色渐晚，就在山崖边扎营造饭。钟离昧曰：“多亏将军武勇，立诛二将，”布曰：“若非贤公后阵冲杀，二将尚能不败。”昧曰：“前面尘土隐伏，恐夜晚劫寨，须当防之。”布曰：“公之高见，正合我意。”二人一夜未敢安寝。次日天明，整点人马，向前追赶。 \\n 王陵行到山坡之下，假将尘土飞扬，使英布、钟离昧相疑，不敢前追。以此太公得以逃走。随后有人打听，说二将被英布杀了，急与太公计议，连夜前进。又行了二日，将近洛阳，只见英布人马兼程而进，复又追上。王陵正在紧急之间，忽见一彪人马，从山后转出，旗上大书汉将周勃、柴武。放过太公家小，二马冲将来，更不答话，就与英布交战，金鼓振天，兵刃大举。王陵随后也杀来，三将战住英布。布因追赶汉兵，未得休息，又见三将骁勇，渐渐力乏。正在危急之际，又有洛阳王申阳领大军从大路上杀来，两路来攻，将英布围在中心，左冲右突，不能得出。钟离昧后军已到，见楚兵受困，遂将后军分为两路，冲杀汉兵，救出英布，且战且走。天色已晚，各鸣金收兵，安下营寨。昧曰：“汉兵渐次加添，申阳又来助战，我兵新败，恐难对敌，不若今晚乘月色，急将三军调回，沿路虚放号火，料彼恐我有计，决不敢追袭，庶我兵得以保全。”英布急分付三军，各衔枚回兵，一夜退尽。 \\n 次日汉兵来报，说楚兵一夜已退尽了：王陵曰：“英布势穷，不敢出战，想退回楚矣。”周勃曰：”元帅曾分付，穷寇莫追，且号火不止，其中有诡诈，幸喜将军已保全太公家眷到此，乃莫大之功也。主上昼夜思念，饮食俱废，我等作急保太公家眷，见了主上，免终日挂念也。”众将辞了申阳，径从大路望咸阳进发，一日到潼关，汉兵接连几起迎接，行至临洮，有汉王领文武大小将佐，奉迎太公，见了太公，抱头大哭。王曰：“儿男刘邦因项羽左迁褒中，离间三年，未得奉养，今幸完聚，不胜欣跃。”又与吕后、太子相见，亦各垂泪，众文武进膳，汉王举酒上献毕，奏军中之乐，随路香花迎接。将到咸阳，只见旌旗耀日，金鼓振天，太公升逍遥车，两边执龙凤日用扇，香风满道，笙簧节奏。太公喜曰：“谁想刘阿三乃至此乎！”心中甚喜，进得城来，家家户户，焚香迎接。众文武扶太公至殿上，太公曰：“此殿上不可坐，另有僻静别宫，我宜居之。”汉王曰：“前日已打扫玄德宫干净，请太公居之。”拨宦竖数十人服侍。吕后、太子及家眷，请后宫居住，自此汉王威镇关中不题。 \\n 且说英布、钟离昧回到彭城，备细将王陵盗取太公，结连山寇，奏知霸王。王忿怒曰：“王陵乃何如人？”增曰：“王陵沛人也，事母至孝。昔年聚兵南阳，极有勇力，后仗剑投汉，汉王用之。结连山寇，即南阳聚党也，南阳二寇，郡县莫能治，今被英布将军诛之，亦除一大害矣。见今王陵母随陵弟王泽居沛，务农奉养，若将陵母拘于彭城，得一言传与王陵，陵即归楚矣。”霸王即差人过沛县，将陵母解至王营，霸王以言抚之曰：“汝子王陵与朕彭城相近，不来降朕，却反投叛贼刘邦，闻汝大贤，当教汝子降朕，朕封为万户侯，子孙世禄，汝当修书，叫汝子急来归楚。”陵母但低头不语，范增奏曰：“且将陵母拘禁，分付看守者用好饮食恩养，待王陵入寇之时，却再计较。”霸王即传旨，将陵母拘禁不题。 \\n 却说汉王在咸阳，集大小文武将佐曰：“即今兵势已振，各路诸侯宾服．正好东征伐楚。”韩信奏曰：“兵势虽振，东有殷王之阻，岁垦未利，须待明年，招集豪杰，训练甲士，然后可以伐楚。”王曰：”为今之计奈何？”信曰：“即今且领军征殷王司马卬，以除楚之羽翼，则明年易为力也。”王曰：“然！”于是韩信辞汉王，领兵径奔河内郡来。不知如何与司马卬对敌？且看下回分解。 \\n  \\n   \\n  "}
{"章节": "第五十二回 樊哙擒伏司马卬", "正文": "  \\n 第五十二回　樊哙擒伏司马卬 \\n 　 \\n  \\n 且说韩信人马，到了河内郡，离城五十里，安下营寨，有殷王预知韩信兵到来，离城三十里下营，各门设人马防守，殷王司马卬有大将孙寅，副将魏亨，谋士都万达，众人闻韩信人马到来，与卬会议，卬曰：“韩信兵势众大，又兼诡计甚多，卿等有何良策？”都万达曰：“以臣愚见，且着三军，严加防守，一边差人报知霸王，遣兵来救援，河内可保无事。若与对敌，恐难取胜。”孙寅曰：“韩信远来，利在速战，岂容坐待救军至而后攻贼耶，一面差人求救于楚，一面出城对敌，倘胜则韩信必走，如不胜则固守，未为晚也。”卬曰：“寅之言是也。”遂遣使修书，求救于楚。 \\n 孙寅等领一枝人马，出河内与韩信对敌，信曰：“汝殷王不知天时，不晓人事，各国诸侯望风归降，况汝偏邦小国，乃敢抗拒天兵耶？”寅曰：“汝汉王已得咸阳，苟延性命足矣，尚不知止，复差汝来送死也！”韩信背后樊哙大怒，一马冲出，与孙寅交战，二将兵器齐举，战五十合，不分胜败，魏亨见孙寅战樊哙不下，急举刀出马助战，韩信阵上走出两员大将薛欧、陈沛，各举兵器，截战魏亨，五员大将，战在一处，起一缕征尘，满天杀气，正在战斗中间，司马卬城上望见，急领一枝精兵，开了城门，放下吊桥，突出军前，一声炮响，冲杀汉兵。这边二将勒回马，退下阵来，韩信见司马卬冲来，急着周勃、柴武、卢缩、靳歙领大队人马抵住，信高处大呼曰：“如有一人退后者，即斩首示众！”以此众人扎住营盘不动。司马卬连冲三阵，见信兵不动，急拨转人马进城。韩信却催汉兵追杀，司马卬人马俱进城矣，此日彼此俱未折兵。韩信传令且回营休息人马，预备攻城。 \\n 有司马卬遣使臣一儒赴彭城求救，儒到彭城，霸王已起兵征齐梁未回，便到齐梁来见霸王，将表文呈上。表曰： \\n 殷王臣司马卬顿首上言：刘邦失职，入寇关中，三秦败亡，咸阳被虏，郡县承风，二魏离叛，兵围河内，事在急危，盖河内乃关中之要害，西楚之襟喉也；此地失守，河东振动，陛下疆土，汉得其半。言至于此，臣实寒心！伏乞早发救兵，急为经画，齐梁可缓，汉兵为要，庙堂之议，当为预定；燎眉之势，悬望救援，若或少行延缓，陛下贻宵旰之忧，臣等为亡国之虏矣！临表涕泣，不胜惶恳之至。 \\n 霸王览表大惊曰：“不意刘邦兵到河内，一旦如此猖獗！”急召范增议曰：“朕今齐梁未下，不便遽离此地；欲差人往救，又恐不得其人。亚父以为如何？”增曰：“必得陛下亲征，方可以御汉兵。但齐梁未下，又不可速往，今且差大将项庄、季布二将，领兵三万，前赴河内防护。待齐梁既定，陛下就统大兵征进，调各路诸侯协防，此为上策。”霸王曰：“然。”遂遣项庄、季布救护不题。 \\n 却说韩信围河内日久，司马卬只是坚壁不出。信密与请将计议曰：“司马卬城高池深，一时难破，又不见人马出来对敌，倘救兵或至，里应外合，反中其计。尔等必须如此如此，方可取胜。”诸将听令，各调人马，分头行事，次日，韩信将四门人马，徐徐尽散，令各营预备行李，偃旗息鼓，若有退兵之状。 \\n 城上见如此模样，便报知司马卬，说韩信人马，今日金鼓不响，渐次退后，不知何意。卬急到城上观望，果见韩信兵退尽，便召谋士都万达等计议曰：“韩信兵退，必是打听救兵到来，或是霸王亲征，因此人马尽退，不然如何忽然一夜将人马密密便退后而去？”都万达曰：“韩信诡计甚多，虽是人马一时退去，恐是诈退，或诱我兵出城追赶。却埋伏兵马攻劫，不可不严加防护，又须差的当人出城探听，果是真实，方可追赶。”司马卬即差精细数军卒，出城打听，行至十里外，村庄店中，遇见有几个担行灶的军人，因买饭吃，便问道：“尔等如何不攻城，却一时便起身？”那几个军人便道：“昨日有探事的来说，霸王从河北亲统大兵，径自攻打咸阳，汉王惶惧不敢出敌，一连有十数起飞马来取韩元帅，以此一夜将人马退尽，此时行了有六七十里之外。我们因是担着行灶重物，又连日有疾，不得快走，又恐怕韩元帅点名。”其中又有说道：“元帅忙着救咸阳，那里有暇点名。” \\n 那打听的军卒，听了这话，又去各营问人，都是如此说，便回来一一将打听的话，传报与司马卬曰：“此话是实，”便差孙寅、魏亨各领兵一万，接连追赶，又自己统一万五千，续后截杀，留五千人马守城，开了城门，将三起大兵进发。追了五十里，不见动静，又见两边树木丛杂，孙寅传令，且着后军暂住，天色已晚，不可尽力追赶，恐防埋伏。一言未了，只见大林中，一声炮响，闪出两员大将，乃周勃、柴武也，二将跃马前来战孙寅。寅挺枪直取二将，战未十数合，寅力怯，虚掩一枪，望后逃走：二将催动人马，尽力追赶，后军移动，自相践踏，魏亨见前军败动，驻扎不定，往后便退。兵势众大，如山崩江沸一般，收煞不住。司马卬大兵在后，反冲乱阵脚，卬大惊，拨回马便走，不防山坡边转出一员大将来，与卬交战，只一合，生擒于马下。擒卬者，乃舞阳侯樊哙也，四边火把冲天而起，孙寅、魂亨见楚兵大败，夜晚各不相顾，又不知司马卬在何处，汉兵渐次加添，重重叠叠，围绕上来，孙寅、魏亨左冲有突，不能得出，韩信在高阜处传令，着三军大呼曰：“归降者免死！”孙寅、魏亨见势危急，遂各下马降归。数起飞马报来，司马卬被樊哙擒了，都万达已开城投降，请元帅进城，安抚百姓，韩信催三军前进，一面传令，不可剿杀，遂长驱迸城。樊哙绑缚司马卬来见韩信，信下阶亲解其缚，延之上坐，卬拜伏于地而言曰：“亡国之臣，蒙元帅不即加诛，足矣！何劳款曲如此耶？”信曰：“不然，汉王忠厚长者，专以仁义兴师，不行杀伐，如公倾心吐胆，肯降汉王，不失封王也。”司马卬大喜，传檄于诸郡县，未归降者，悉招降之，于是韩信遂平定河内，使人飞报汉王去讫。 \\n 且说项庄、季布人马将近河内，知司马卬被虏，韩信见今屯大兵于河内，二将大惊曰：“河内已失，吾二人前去，亦无益矣，不若回兵，奏过霸王，必须亲领大兵与刘邦会战，乃为良策。”季布曰：“公之言是也。”随调转人马，来见霸王。未知如何？且看下回分解。 \\n  \\n   \\n  "}
{"章节": "第五十三回 惧楚罪陈平归汉", "正文": "  \\n 第五十三回　惧楚罪陈平归汉 \\n 　 \\n  \\n 却说项庄、季布回见霸王，备言司马卬被虏，河内已失，臣等行至中途，知此消息，遂即旋师而回，恐劳民动众，无益于事。霸王怒曰：“朕差汝救援河内，往来将月余矣，不遇敌而空回，以致河内有失，朕去一藩镇矣，皆汝等之罪也。”陈平在侧曰：“二将虽去，亦不能保河内。且韩信用兵，仿佛孙吴，二将岂足以为之敌哉？陛下不必深罪二将。臣与范亚父同二将亲领一枝人马，复取河内，阻韩信不得东来，陛下伐齐之后，却举兵而西，料汉王决败，而韩信可擒也，不然，关中之地，悉为汉有，不独一河内而已！”霸王益怒曰：“前殷王求救，汝亦在左右，独无一言及此，今河内已失，乃欲劳师远征，以为复取河内，不亦欺狂朕躬耶！”遂将项庄、季布叱退。是日即罢陈平官，令勿侍左右。平退居私第，郁郁不乐，因密令家童，即时收拾行李，暗打发家小回阳武，从小路独身仗剑，投洛阳来。 \\n 一日日将西，到黄河边，四顾无人，只见沙滩湾一只小舟，平叫曰：“过往客人远来，欲过河投宿。”小舟中走出两人来，眉目凶恶，年各二十四五岁，平思此二人，必黄河边水贼，若欲回避，反致谋害，不若上舟渡河，自有计较：二人上下观觑陈平一遍，心中甚喜，遂扶平登舟。将近中流，二贼欲舱中取刀杀平，平思彼之所以害我者，利我之财也，我苦惜身之所藏，必被赃害矣，乃告贼曰：“某虽过客，亦知水性，愿羸身与二公驾舟，庶行乃速耳！”遂将一身衣服．所藏之物，尽行脱去，裸身立于舟上，示无怀挟，二贼私相笑语曰：“吾二人以彼身边必有所藏，欲利其有，观裸身而见，则无所藏可知也。”遂无杀平之心，乘顺风瞬息过河，陈平上岸，还得性命，急投店中来，已近夜矣，店中人见陈平裸身而来，大惊曰：“子必河中遇贼也。”平哀告曰：“某乃河南客商，楚地买卖，负货回家，晚行过河，领二家童，皆被杀死，因我苦苦求告，将衣服行李尽行盗去，剩此性命，来投贵店。幸念同乡，留宿一宵。借旧衣遮体，得命回家，决重报厚德。”店中人听陈平言语不俗，又见颜貌甚修美，一时各出衣服数件，与平穿着，就请同席饮酒，共宿一夜。 \\n 次日，陈平拜谢店主，偕同伴者，遂投洛阳大路，径往咸阳而来，先访故友魏无知，备道：“项王失政，独恃强暴，不纳忠言。蔽塞贤路，某素知我王宽仁大度，好谋能断，任贤使能，各尽所长，乃真命之主也，愿背楚千里而来，倾心事之，敢借故人吹嘘之力，芦莩之言，少得录用，不敢忘所自也。”魏无知曰：“汉王虚心以求天下之贤，故四方之士，心悦诚服。愿欲立乎其朝。若先生抱经世之才，挟奇谋之术，置之帷幄，必能建策，我汉王见之，不待推荐，必留重用也。”陈平拜谢。一日，魏无知乘汉王无事，因告曰：“楚国陈平，深慕大王盛德，今弃楚仗剑归汉，与臣故旧，素知其能，王若留用，必有裨益。”王曰：“此非昔日鸿门相遇之陈平乎？”无知曰：“正是此人。”王曰：“寡人怀念此人日久，每欲一见不可得，今来投降，实合我心。”即召见曰：“昔年得君维持之力，幸出鸿门，于心终不忘。今喜为同朝之臣，甚慰我心。”相语竟日。汉王甚喜悦，便问：“居楚何官？”平曰：“在楚为都尉。”是日即拜平为都尉，使参乘典军。日侍左右。诸将纷纷相议曰；“一时亡命之徒，裸身而来，未知浅深，遂拜为都尉，又朝夕在王左右，恐有不测之变。”王闻之，益加优厚。 \\n 一日，周勃等言于王曰：“陈平虽美如冠玉，其中未必有也，居家尝盗其嫂，令为护军，多受诸将金。以臣等观陈平为人，乃反覆乱法之臣也。愿王察之，不可为奸宄所惑！”王闻说，即召魏无知．责之曰：“汝荐陈平可用，今观盗嫂受金，行检贪污，荐举非其人矣，汝亦有罪！”无知曰：“臣所言者，能也，王所闻者，行也。今有尾生孝已之行，而无益胜败之数，王何暇用之乎？”因召平，亦责之曰：“先生事魏不终，后又事楚而去，今又从吾游，有信行忠直者，固如是乎？”平曰：“臣譬一可用之物，随人用与不用耳。魏王不用臣，臣故去而归楚；楚不能用臣，臣复去而归大王，亦随人所爱而取用也，素闻大王能用人，故不辞千里而来见王，王亦实能用之，臣前日归汉之时，渡河遇贼，裸身而来，若不受金，实无资用。诚能计画有可采者，取用而成绩，则大王所抑者小，而所获者大。苟大王听人言而不用臣计，则所得之金，俱在私翼，臣不敢隐，请封输于官，愿乞骸骨以归故里，大王之恩大矣！”王闻平言，乃深谢陈平，益加厚赐。复又迁拜护军中尉，使督护诸将，诸将乃不敢复为异言矣。汉王厚遇陈平不题。 \\n 却说韩信差人飞报汉王，已得河内，王甚喜。又见各路诸侯纳款归降，各国奇谋勇敢之士，亦皆顺附。忽又左右来报夏侯婴引常山王张耳投降，王曰：“张耳自幼与陈馀为刎颈交，即立为王，各不相协，昨闻陈馀杀张耳家属，追耳止存五骑，今来投降，亦孤鸟奔林，射者望的也，”即召相见。夏侯婴引张耳入见汉王，王曰：“久慕贤王盛名，今来相见，实慰渴怀。”张耳泣曰：“臣耳与陈馀自幼相交甚善，今为私仇，杀臣家属，终身之恨，不共戴天。恭闻陛下瑞征五星，天人协应，反楚之道，而易之以宽仁，真天下主，民之父母也！愿延颈归降，倘蒙录用，他日得沾尺土，报一家之仇，雪终身之恨，臣虽肝脑涂地，亦无所憾也。”汉王大喜，遂重用张耳，仍以常山王呼之。 \\n 汉王又见张耳归降，甲士云集，遂与群臣商议曰：“寡人自出褒中以来，各路诸侯顺应，兵马集聚四十余万，意欲举兵而东驻扎洛阳，与韩信人马会合同伐楚，汝等以为何如？”群臣曰：“大王兵威益振，所向无敌，正当奖率三军，以伐无道，臣亦得东归以见故土也。”张良曰：“大王兵威虽振，而岁星未利，恐东征亦难取胜。以臣愚见，当养威蓄锐，须待明年，乃其时也。”王曰：“寡人东归之心，无日不倦倦于怀，久栖于此，非我志也！”遂不听张良之言，吩咐大小文武将佐，择日起兵、就请太公、吕后同行，群臣闻汉王东征，各人心喜，数日三军整点齐备，来奏汉王曰：“马步军卒，已点四十余万，大小将佐二百余员，请王车驾启行。”于是汉王差人约会韩信，俱至洛阳取齐，大队军兵，径往河南大路进发。未知伐楚胜负如何？且看下回分解。 \\n  \\n   \\n  "}
{"章节": "第五十四回 董三老遮道说汉", "正文": "  \\n 第五十四回　董三老遮道说汉 \\n 　 \\n  \\n 却说汉王大兵行至河南，有洛阳王申阳率领文武将佐，出郭迎接。汉王一路看洛阳形胜，左据成皋，右阻河池，前向嵩高，后介大河，东联■山，西接潼津，五岳中为中岳，古人谓河南为天地之中，风景华美，山川明秀，不能遍观尽识也，忽前驱来报：“有数十乡老，望尘遮道，欲来见王。”王曰：“召来相见。”其中有一乡老，年极高大，姓董，人称董公三老，昔日曾在大江中救义帝尸，扶葬于邯州，今闻汉王兵到洛阳，领众乡老来见，因进告曰：“臣等众乡老，侯大王日久，欲有一言上谏。”王曰：“汝有何说？”董公向前曰：“顺德者昌，逆德者亡，兵出无名，事故不成，故曰名其为贼，敌乃可破，项羽无道，放弑其主，天下之贼也。仁不以勇，义不以力，大王宜率一军，为之素服，以告诸侯而伐之，则四海之内，莫不仰德，此三王之举也，王今师出无名，不过徒争已寸之土耳，虽一战胜楚，天下终不服也。”汉王因抚之曰：“尔乡老之言，诚为有理，寡人即发手书，布告天下，然后合兵东征。”又召董公曰：“尔等亦欲仕进乎？”董公曰：“臣年八十有余，死期将幸，至见大王仁爱及于天下，约法三章，除秦苛政，巨姓莫不引须而来，欲大王为天下主也，臣等不辞远来，扣马而谏，以伸此大义，非为仕禄而来也。”汉王大喜，各赏白米一石，绢一匹，众乡老领受拜谢而去。于是汉王进洛阳城。即为义帝发丧，举哀三日，乃下手书布告天下，书曰： \\n 天下共立义帝，北面事之；今项羽弑之。大逆无道！寡人悉发关中兵，收三河土，愿从诸候王击楚之杀义帝者。 \\n 各处将手扫分头发行，此时韩信人马俱会合一处。不月余，诸路兵马闻手书到日，不期而合兵者五十六万众。 \\n 汉王齐集大小诸将，因与韩信议曰：“今诸侯会兵，俱会于洛阳，甲士五十六万。可以破楚乎？”韩信曰：“行兵之道，先按天时，次察地理，又看岁星之向背，方可行师，盖兵，凶器也：战，危事也。三军之死生，国家之休戚，实系于此，岂可轻举之乎？臣夜观乾象，又推算大王年命，俱尚未利。不若休养士马，训练甲兵，少待明年。臣保必破楚矣，若是今年举兵，臣决不敢奉命。”王曰：“前日举用将军之时，未及两月，将军即劝寡人东征；今关中已得大半，较之前日，兵势又自不同。将军反趑趄难进者，何也？”信曰：“大王虽得关中，未与项王会战，臣观项王势力，正在强盛之际。今与齐梁争横。燕赵作梗，喜各国分夺其势，延至明年，大王乃鼓兵而东，乘其敝而与之敌，臣知其必胜矣：”王曰：“时不可违，机不可失，今项王出征在外，正当离披之时，我乘其懈怠而取之，其必胜矣。将军听见不同，故乃退逊如此，且带领本部人马，镇守西秦，寡人亲统大军，东向伐楚；倘有不利，将军急来救援，亦将军之功也！”张良等近前复苦口极谏，汉王益不听。信曰：“霸王勇冠天下，所向无敌，汉将中恐无其对。大王当审时量势而进，切不可轻敌也！”郦生曰：“元帅与其预为谋画如此，不若随大王一同东征，决成大功。”信曰：“不然！秦地初附，汉兵尽数东行，倘或不利，人心未保，一闻传报，决复叛乱。信领本部人马，镇守三秦，不失根本，此万全之策也。”韩信就将大将印交付与汉王，领本部人马，拜辞径赴成阳驻扎。 \\n 汉王遂率领大军东行，所到郡县，莫不归附。将近陈留，张良奏曰：“臣故主被楚所灭，有韩王孙姬信，抚养诸公子家，乞大王传檄，立为王以守陈留，即王之藩镇也。”王曰：“然。”就命张良持节封韩王孙姬信为韩王，诸公子中有贤能如姬康者，封为陈留君，使辅韩王，张良持节拜辞，王曰：“先生到陈留，封韩王毕，可兼程赶来，寡人欲朝夕与先生商议伐楚。”良曰：“大王凡事当斟酌可否，乃须于诸将中立一大将，以约束三军，臣到陈留，料一月余即赴彭城也。”张良赴陈留不题。 \\n 汉王过汴河，三军各相争渡，推一军士落水，众人喧哗高呼，略无忌惮，诸将莫能禁止。汉王召陆贾、郦生议曰：“军无纪律，以其无大将统之也，寡人于众诸民中，择其素有重望者，惟魏豹乃魏王嫡孙，时人称为“赛太公”，其人可为大将，寡人欲以元帅印付豹执掌，尔以为如何？”贾曰：“魏豹言过其实，恐非大将才。”郦生曰：“张良亦尝轻豹，豹与诸将亦不相得，恐难服众也。”陈平曰：“豹虽有才而非大器，终不足济大事。”王曰：“魏豹门第素重，五世将种，较之韩信乞食受辱，迥然不同，拜为大将，岂有不服众之理耶？”是日遂拜魏豹为大将，豹欣然领受，点阅三军，调遣诸将人马启行，赴彭城进发。 \\n 霸王征齐梁燕赵未回，彭城乃彭越镇守，汉王遣陆贾赉手书往说彭越降汉，书曰： \\n 汉王手书付彭将军足下：项羽放弑义帝，大逆不道，已发书布告天下，兵皆缟素，为义帝发丧。诸侯闻有此举，莫不同声称快，将军负鹰扬之勇，夙有大志，而乃与逆贼为臣，实为将军耻也。将军肯从义举帅，与汉合兵，共伐大逆，成功之后，垂名竹帛，为万代元勋，子孙绵延，世享王爵，大丈夫之所为，自与寻常万万不同也！足下其察之。” \\n 陆贾赉汉王书见彭越，越见书大喜曰：“越闻汉王乃长者。”即开城迎接汉王进城。 \\n 汉王安抚彭越毕，召魏豹调拔诸将，预备与楚交战。即入后宫，收其宝货美女，尽日置酒高会，虞子期急救虞姬投北边走，汉王亦不追赶，诸文武将佐心志益懈，不听豹约束。豹性躁无涵容，鞭鞑士卒，凌辱诸将士，人心多不服。 \\n 项王见虞子期护送虞姬众家眷到楚营，备说彭越降汉，汉王大兵屯住彭城，将后宫宝货美女尽被虏矣。项王闻说大怒曰：“刘邦乃敢夺我彭城，虏我后宫，誓不与邦并立！”乃命龙且、钟离昧领兵攻齐，亲领精兵三万人，昼夜兼行趋彭城。离城三十里下营，差人下战书与汉王。汉王折书观看，书曰： \\n 西楚霸王书付刘邦曰：朕封尔为汉王，坐守西土，带甲十万，安享天禄，亦当知止；不自揣究，恣肆猖狂，侵扰关内，所降诸侯，皆猥才庸识，不足为捍御，乃尔解戈。朕今与尔会战，尔当延颈以试我剑，使尔片甲不归，鱼游釜中耳！速来出敌，勿自退悔！ \\n 汉王观书毕，召魏豹，豹曰：“王当批回，来日会战。”不知楚汉如何交兵，且看下回分解。 \\n  \\n   \\n  "}
{"章节": "第五十五回 楚霸王彭城大战", "正文": "  \\n 第五十五回　楚霸王彭城大战 \\n 　 \\n  \\n 却说魏豹会集诸侯，并各将佐谋士商议，遂分兵五队敌楚，第一起殷王司马卬；第二起洛阳王申阳，第三起常山王张耳，第四起汉王同众将，第五起魏豹自统大兵押后阵。分拨已定，命司马欣、董翳、刘泽守彭城，以为应兵。 \\n 次日，魏豹装束停当，出城十里，布下阵势，以为救授，却调动五队人马前进。六军鼓噪，两阵锣鸣，只见那霸王前边，列两面龙凤日月旗，旗开处，霸王当先出马，大呼曰：“刘邦与我决战！”汉阵上司马卬出马，霸王曰：“朕不负尔，尔何背反？”卬曰：“大王放弑义帝，悖逆无道，以此归汉，非反也。”霸王大叱一声，卬马倒退数步，霸王就势一枪刺来，司马卬急欲举刀交还，乌骓走得急，霸王枪尖早到，卬措手不及，早已中枪，落于马下，催动楚兵，掩杀汉兵，霸王正追杀之际，申阳二队已到，就与霸王觑面相见，王曰：”汝亦为何背楚归汉？”阳曰：“汉王有德，天下归附，不独阳一人而已，陛下亦同归降，不失楚王之贵。”王怒，举枪便刺，申阳初尚退避，后霸王攻击愈紧，阳笑曰：“我劝尔归降，尔反刺我，何不自量如此！”遂挺枪交还。战二十回台，申阳力怯，正要退后，张耳人马已到，二将协力来战霸王。霸王枪法，神出鬼没，二将不能抵敌，那申阳正掩一枪，方欲退走，项王随手向后心正着一枪，早已落马，张耳无心恋战，急退下阵来，楚兵呐喊追杀，正遇汉王诸将，截住楚兵，霸王大呼：“汉王出阵答话！”汉王旌旗昧日，金鼓振天，乘逍遥白骢马，随从许多将佐。楚王一见，切齿大骂曰：“刘邦！想汝不过泗上一亭长，封汝为汉王，心尚不足，妄动兵马，侵朕疆界，汝敢与我决战三合，便束手归汉，如不能战，当受死马下！”汉王曰：“汝乃一村夫，恃汝强暴，何足与吾敌哉！”霸王乃拍马举枪，直取汉王，汉王尚走未出，舞阳侯樊哙，绛侯周勃，并柴武、靳歙、卢绾一干众将，各举兵器具一拥杀来。霸王抵着方天戟，迎着两刃刀，对着龙泉剑，战着火尖枪，征尘蔽日，杀气冲天，只见霸王精神倍加，力敌众将，后有项庄、桓楚、虞子期、季布，各领大兵，从后冲杀过来，汉兵大乱，四溃奔走，驻扎不定。正当穷迫之时，只见大路一彪军从后杀来，拦住楚兵，乃大元帅魏豹也。汉王见豹兵到来，心才少定。 \\n 却说魏豹出马，正遇项王，王曰：“汝为何反楚？”豹曰：“大王左迁诸侯，放弑义帝，天下背叛，臣不敢逆天，亦顺命归流。请大王急早退兵，乃为上策，倘或败亡，丧大王一世之威名矣！”霸王大怒，举枪直取魏豹，魏豹铁鎙交还，战二十回合，项王按下火尖枪，忙举铁鞭在手，看着魏豹交近，分头一鞭打来，魏豹眼明，侧身一躲，左臂上早着了一鞭，魏豹伏在马上，退回本阵，霸王同项庄等四将挥动大军，尽力四边追杀，杀得那汉兵尸横遍野，血流成渠。是日损汉兵三十余万，睢水为之不流。 \\n 不一时又有刘泽领败残人马，自彭城退来，说司马欣、董翳已开城降楚，楚兵进城，将太公、吕后虏去矣，汉王大哭曰：“大兵既失，太公被虏，恨不听子房、韩信之言，乃有今日也！”言未毕，四望皆楚兵，金鼓大作，喊声大举，诸文武将士，亦不知所往。须臾楚兵围绕三匝，如铁桶一般，汉王回视随身士卒，止数百骑，渐近黄昏，叹曰：“吾必死于此矣，虽腾空亦不能出此重围也！”正在危急之际，忽见狂风大作，飞沙走石，自东南而来，黑雾弥空，黄尘四塞，周围楚兵皆掩面站立不住，惊惶迷乱，四散奔走，汉王见马头前隐隐有白光引路，遂策马前进，行二十里，风色渐息，霸王急整点三军，不见汉王，众军士曰：“大风起后，楚兵散失，汉王不知所往。”范增跌足曰：“刘邦定走脱矣！陛下当连夜差人追赶，若不就此时擒住，恐后难遇此机会也。”霸王即差丁公、雍齿领三千人马，务要星夜追来，二将得令，向东南大路追赶。 \\n 却说汉王匹马独行，自思若非这一阵大风，决被楚兵所虏矣。正思想间，忽从后面尘土起处，早有追兵到来，当先乃楚将丁公也。丁公追上汉王，王曰：“邦至此亦不能逃矣！但贤者不相厄而相爱也，公如怜我，则当使我远遁，他日得地，决不相忘也；如不念邦之孤弱而就缚之，使遭强暴之楚，为鼎中之肉，邦即束手听将军擒也。”丁公曰：“今日之事，君事也，臣不敢废命。王当策马南行，臣发数矢以为追捕之状，使三军不相疑也。”汉王转身即投东南而去。丁公即拔箭，咬去箭头，发数矢而回。正遇雍齿，齿曰：“足下曾见汉王否？”公曰：“追汉王将近，连射矢不中，被汉王走脱矣！”齿曰：“公既追近，岂可容彼脱去？料今相去未远，务要追及擒来！”齿兼程追赶。 \\n 巨说汉王行了一昼夜，人困马乏，力难支持，天又渐晚，后边又见追兵到来，王自思今番必不能逃矣！见路傍一枯井，汉王下马，即跳入井中躲避，雍齿追到，因天晚，径过枯井。汉王已知追兵已过，看枯井时，亦不甚深，遂拔剑掘土登路而上，找寻马在山下岗吃草，汉王急上马又行数里，肚中饥甚，远闻前村犬吠，树林中早露出灯光来，自思此必是村镇，策马近前，见是一大庄院，遂扣门。有一老人拄鸠杖而出，开门迎王入庄。老人见汉王红袍金甲，仪容不同，量必是王侯，即准备酒饭款待，向前动问：“将军何处公子？那路王侯？为甚到此？愿闻其详。”王曰：“吾乃褒中汉王，因与楚兵在彭城交战大败，迷失道路，天晚无处投宿，有扰贵庄。”那老人听罢，伏俯在地曰：“臣素闻大王仁德，天下莫不归仰，今喜光临敝庄，十分荣幸。”老人又吩咐重整酒席，款待甚是殷勤，王曰：“尊丈高姓？”老人曰：“敝村有六七十家，臣家姓戚，一户有五六门，颇有庄地，人就称此村为戚家庄，今居五世矣。”王问老人有子否，老人曰：”无子，止有一女，年方十八岁，昔许负曾相此女有大贵，今幸大王到臣家，愿将小女奉待左右，未知大王尊意如何？”王曰：“避难至此，得款曲留宿，幸也，岂敢望令爱为配哉？”老人即命女出拜汉王，王看戚氏恣容闲雅，风度妖饶，心内甚喜，遂解玉带为定礼。老人收去，复拜谢汉王，又饮数杯，夜深，就与戚氏同寝，次日早起，戚公苦留汉王再住几日，王曰：“汉兵大败，四散无主，文武将士，亦不知所在，我怎忍留恋在此？待我到一大郡驻扎定，差人搬取令爱。”戚公闻说不敢再留，王遂整顿衣冠，投大路往南而行。行未十里，又见尘土起处，有一簇人马到来，汉王急藏入大林中，看那来的人马，未知是谁？且看下回分解。 \\n  \\n   \\n  "}
{"章节": "第五十六回 汉王收兵入荥阳", "正文": "  \\n 第五十六回　汉王收兵入荥阳 \\n 　 \\n  \\n 话说来的人马乃滕公夏侯婴也，王见夏侯婴，便问：“卿如何得离彭城？”婴曰：“臣因司马欣、董翳降楚，太公、娘娘困住，臣舍死入内，与楚兵对敌，连战数次，力孤不能救，匹马出西门，又见楚兵将二位殿下驮在马上，正欲奔楚，被臣杀退楚兵，收败残人马，救二位殿下从南小路赶来，今行两日矣，不想幸遇大土。且喜二位殿下无恙。”汉王大哭曰：“太公，吕后不知性命如何？要此二子何用！”婴曰：“太子，天下本也。大王虽有天下。使无太子，无以属天下之心。”王然后召二子近前相见，语之曰：“将军万军中舍死救汝兄弟，汝当牢记在心。倘他日得地，不可忘大恩也。”二子转身拜谢。夏侯婴俯伏在地曰：“臣托大王洪福，上天庇佑，非臣之能也。”是日屯兵于汴河之东，君臣方才会食，忽小卒报来，沿河一带，尘土冲天而起，有一支人马到来。王曰：“此必救兵，非楚兵也。”言未毕，只见红旗闪的，剑戟辉映，旗上大书“兴刘灭楚大元帅韩信”，一面旗书“司徒张良”，乃是张良、陈平招集败残汉兵三万，打着韩信旗号一路跟寻而来，到此正遇汉王，二人甚喜：王曰：“二位先生，再三谏劝，今年不可兴兵．寡人不听。今果丧师失家，自负惶愧，又得先生领兵救应。深恨魏豹无谋匹夫，智疏才短，用兵无法，五十六万兵被楚杀死三十余万，悔无及矣！”良曰：“大王不必深悔。但此处不可以安营，倘楚兵追来，何以御敌？不若且急趋荥阳，暂屯人马，仍以韩信为帅，以雪睢水之恨。”王曰：“然！”遂催兵赴荥阳大路来，守荥阳者，韩日休也，闻汉兵至，即出城迎接，汉王同张良等进城，屯住人马，数日内，樊哙、周勃、王陵等一干众将，陆续统到。魏豹惶恐，径赴平阳去讫。 \\n 丁公、雍齿领兵回见霸王，奏说刘邦远遁，不能追及。范增曰：“邦虽败，韩信尚未遇敌，昨用兵者，魏豹也，其人言过其实，刘邦不知而误用之，所以致败也。若韩信用兵，陛下不可轻敌。”霸王笑曰：“韩信在楚，已见其才矣，亚父何言之过耶？若有大才，昨同刘邦到彭城，无睢水之败。观此又何远虑？”增退后。左右来报：“司马欣、董翳拘太公、吕后来见。”霸王曰：“封尔两人于中秦要地，汝见章邯失守，不协力往助，却坐观胜负，才汉兵一到，遂乃归降。今见刘邦兵败。复又降楚，反复小人，要汝何用。”命左右斩讫报来。不一时，斩欣、翳二人于辕门外，悬头号令。乃唤太公，吕后到帐下，王怒曰：“汝子刘邦封为汉中王，不安分奉职，乃敢入寇关中，侵我封土，一人叛逆，九族当诛，汝等捉来，难免一死。”范增急出止之曰：“不可！刘邦新败，韩信尚在关中，倘夏兴兵，当以太公、吕后为质，使刘邦系念于此，终难以决胜负也。如若杀之，益结仇恨矣。”霸王以太公、吕后付虞子期收管，复领兵远定齐地。 \\n 齐王田横久为楚兵所困，今见霸王新破汉王，军威益振，遂开城归降，于是齐地复属于楚矣。霸王仍都彭城。彭越见汉兵败退，径投大梁，领本部人马与汉王合兵，共据梁地。楚遣龙且领兵伐梁未下。英布因前追太公、吕后丧师，回见霸王，遭其叱辱，回守九江，因此便与楚有隙，且不题。 \\n 却说汉王屯兵荥阳，招集人马，军势复大振，一日，与张良等计议曰：“今汉兵虽少振，但三军无大将约束，恐难调用。韩信因前夺彼帅印，一向杳无消息，知寡人新败，亦不遣一兵救援。此时复用，寡人负愧，亦不足以服其心也。先生有何妙策？使韩信见自投来，因就而用之，足以制服其心？”张良曰：“此亦不难，臣往说之，管教韩信，自来投见。但韩信可当一面，信之外，有九江英布，大梁彭越，若得此三人，楚必败矣！”王曰“英布乃楚臣，何以使归我？”良曰：“布虽楚臣，近与楚有隙，每有二心。苟使一能言之士往说之，必归汉矣。”王曰：“谁可为九江使，往说英布？”随何曰：“臣请一往说之。”于是汉王大喜，即令随何领从人往九江而来。 \\n 何到九江，随投馆于府对门，整衣冠投见英布。布召谋士费赫计议，赫曰：“此必汉败睢水，无以与楚为敌，今差随何下说同，欲大王归降汉，大王且辞以疾，不可轻见，庶汉知重也。”布遂吩咐门吏传命出，随何自恩：“此必谋士费赫阻英布不相见也。”未说英布，且说费赫，即转身到费赫门首，候费赫到家，通报请见，赫曰：“此是随何因不得见英王，却欲来此于我下说词！”遂下阶迎随何升堂，相见礼毕，赫曰：“大夫此来为何？”随何曰：“汉王因新败，兵屯荥阳，诸将各归乡里，某乃六安人氏，久思父母之邦，欲归来拜扫坟墓。今过九江，慕英王威名，特请一见，王疑我为汉使，辞疾不见，我欲径往六安，恐王之惑终不释也，今见大夫，幸与转达之，且英王坐镇九江，自当折节下士，敬老尊贤，为当代明王，使天下瞻仰，大夫亦不失辅弼之美名；若伏策而来，拒而不见，使四方之士，闻其倨傲如此，孰肯来与共事？故善佐主者，不可坐视而不言也。”说得费赫坐立不定，遂置酒相待，从容言曰：“贤公且暂住一宿，明日与英王相见。”何曰：“某不胜酒力，即辞谢回下处。明日一见英王，即欲回家探父母也。” \\n 次日费赫见英布，备说随何非汉说客，乃回乡探亲，经过九江，慕王威名，欲求进见。布曰：“人慕名而来见，拒之非礼也。”即差人请随何相见。随何暗思：“英布、费赫中吾计也！”同差人来见英布。布下阶以手扶随何升堂，相见毕，让随何则坐，费赫退后。英布曰：“先生事汉日久，必知汉王前日睢水之败，缘何不用韩信，见今荥阳屯兵，欲何为哉？”何曰：“前日汉王发手书布告于天下诸侯，为义帝发丧，兵皆缟素。天下诸侯闻书到，深恶霸王放弑义帝，皆愿助汉伐楚，汉王以此留韩情镇守三秦，以为根本。不想霸王密差人持书，遍告天下诸侯，放弑义帝者，九江王也，其罪尽归大王，以此诸侯深怪大王，而不助汉王；齐梁燕赵其欲起兵与大王争衡。尝谓叔逆之罪，古今大恶，楚且加恶名于大王，王尚恬然而不知，倘或诸侯会兵而来，天下皆以大王为极恶，虽家喻户晓而人不信也，大王何以立身于天地间哉？”布起身向北指而骂曰：“江中放弑义帝，实羽主之也，我不过随其使令耳！今将此恶名反加于我，我一人而何以当万世之讥诮那？”何急止之曰：”大王息怒，恐左右闻之，传入彭城，霸王必加罪谴。”布曰：“某常自思杀降王子婴，掘始皇冢，放弑义帝，此三事皆霸王所使，心每负愧，惟恐天下诸侯他日藉为口实。不意今项王归之于我，我即泻长江之水，罄南山之竹，而人不能知我心迹也，为之奈何！”何曰：“大王欲白心事，此亦无难，但同力助汉合兵代楚，明正其罪，清浊自分矣，若今坐守九江，倘汉王同诸侯合兵而来，共讨前罪，大王见今受楚之封，为楚之臣，虽百口不能辩也，以臣愚见，不若卷甲休兵，属意于汉，使天下诸侯，知楚负弑逆之罪，而不归咎于大王，则大王洗恶名而为讨贼之举矣，岂不为长策哉？况今汉王收诸侯，守荥阳，下蜀汉之粟，坚守而不动；楚人深入敌国，老弱转粮，进不得攻，退不得解，楚不如汉，其势亦已见矣，大王不与万全之汉，而自往救危亡之楚；臣窃为大王不取也。”布前席附耳曰：“我近日与楚有隙，亦欲洗此素恨，深知汉王为长者，实欲有心以从之也，先生少待数日，当计议同先生一往。”言未毕，左右报曰：“楚使赉项王诏书至矣！”布急接诏，诏曰： \\n 君国举兵，臣惟协助，心膂之托也。九江王英布，坐守江淮，贪安自逸，楚兵攻齐，假病不起；睢水会战，坐观胜负；朕劳军旅，久未一言奉慰，失君臣之义，非同游之好。恃尔武勇，敢罹狂逆！往问三罪，尔当知惊！目令起兵伐汉，星夜前来，勿误！故兹诏谕。 \\n 英布看罢诏书，沉吟不语。随何直入曰：“九江王已归汉矣，何得发兵助楚耶？”楚使便问：”汝何人？”问曰：“某汉使随何，已约会与大王同力伐楚，共诛暴逆。为义帝发丧，汝尚不自悟耶？”楚使见英布不语，又闻随何之言，知不谐矣，急欲下阶而走。随何曰：“大王观楚诏己有杀大王之意，以绝天下诸侯之口，使杀义帝之罪，尽归大王可知矣，大王何不杀楚之使，以示助汉攻楚之意耶？”布亦大怒，遂拔剑将楚使一剑斩之，遂扯碎诏书，即点兵同随何归汉，未知如何？且看下回分解。 \\n  \\n   \\n  "}
{"章节": "第五十七回 张良智韩信伐楚", "正文": "  \\n 第五十七回　张良智韩信伐楚 \\n 　 \\n  \\n 且说随何这一篇话，说英布归汉，布即召费赫点押人马，带领家眷，一同赴荥阳大路来，英布同随何来见汉王时，汉王方踞床洗足，召英布入见。布深自懊悔，乃与随何曰：“我被汝骗来归汉，我乃一国王爵，相见之际，略无一毫礼节之意，使我进退两难，不如自杀，以见我之不智也！”随何急止之曰：“汉王宿酒未醒，少间当请见，自有殊礼，大王不可性急。”布乃与张良、陈平等相见，备有居止屋舍，帷幄器用，极其齐备，饮食供给，与汉王无异，布又大喜。少间，诸文武将士同英布入见汉王。汉王礼意谦恭，谈笑豁达，君臣相与，略无嫌疑，布思汉王长者，适间几自误也，自英布归汉后，汉王领兵三万，屯扎成皋。又遣使入大梁会彭越，使绝楚粮道。 \\n 却说楚使被英布杀了，有随从人逃回奏霸王，说英布扯碎诏书，杀了使者，领兵已归汉矣，霸王怒曰：“黥面贼，乃如此！”即分付诸将整理点人马，择日启行，誓诛此贼，就擒韩信以为叛逆之戒，范增谏曰：“此一时之小忿耳！请陛下息怒，且暂训练兵马，约会天下诸侯，迎敌韩信，剿除彭越，通楚粮道，此为上策，若退韩信之后，还入三秦，建都咸阳，诸侯拱手，英布等诸将不足虑也。”霸王遂止。 \\n 却说汉王召张良曰：“前日先生曾言往说韩信，着自来投见，今英布已降。彭越归附，止韩信未即来见，烦先生一行。”良曰：“臣明日就往，闻萧何在咸阳运粮，臣就同来见大王。”汉王大喜。 \\n 次日，张良辞汉王赴咸阳来，一日到咸阳，先来丞相府见萧何，萧何闻张良至，即整衣出迎，相见甚欢，各叙久阔之情，置酒相款，因问韩信在咸阳消息，何曰：“信自洛阳归来，郁郁终日不乐，前日备说汉王不纳忠谏，夺印用豹，不念破三秦，取成阳之功，后闻睢水之败，遂杜门谢客，某屡次上门，亦不相见，必欲汉王亲来，以重其望，似非人臣之礼。先生此来，恐亦难见也，当以何法使信起用？”良附耳与萧何道数句，何曰：“此计甚妙。”于是萧何即出告示，咸阳四门张挂，晓谕军民人等，各挨门顺序，写一家男子几名，妇人几口，开载明白，星夜攒造户口文册，立等投献霸王，一面拣选善书者数百人，立等写册。闹动一城军民尽说汉王因睢水兵败，父母遭擒，要将关内所得郡县，尽数交还，因此差张良同楚使来咸阳相府，攒造各处户口文册。韩信闻此消息，尚犹豫不定，差人城内打听，家家回说张良已来数日，见今拣选写字人，通在丞相府伺候，委的挨门抄写户口，实是降楚，信曰：“且再待一二日看如何，此或是张良见识，赚我起兵伐楚，故来此作声势。”左右曰：“此事恐是实事，见有告示张挂四门，岂有虚说？”言未毕，忽有人求报：“人有在门，言要抄写元帅户口。”信曰：“我是元帅，难同百姓。”差人便说：“造册不分官户，军民皆要抄写上册，只要开载何为官户，何为民户，内自明白。今须通要入册，请元帅作速开写，立等造册，楚使在府急躁，萧丞相甚是懊恼，”信曰：“且着来人去别户抄写，待明日再来，亦不误。”其人哀告。不肯离门，便说苦留下元帅这一条空行，又不知户口多少，似难攒造，只是今日费元帅一时举笔，省我等明日复来，韩信闻这话，便思：“汉王用我一场，费了许多力，方取了关中，今一旦复降于楚，我今不起兵者，只恐汉王不知重，要他着急，必是持节或是亲来取我，那时起身，诸将方心服；不想今要降楚，我须亲见萧何、张良，看他有何说。”随即唤左右备马伺候，往丞相府议事，摆列仪队，前呼后拥，旂旄甲士，左铁右钺，光耀耳目，两边军民人等，看见韩信威仪，尽道元帅正是不肯降楚，与丞相计谋，不要造册，我等复有生路矣。若是降楚，倘霸王到来，我等皆被坑死矣，韩信一路闯人言，方知汉王实是降楚，便先差人报知萧相国。 \\n 却说萧何闻韩信自来，遂与张良笑曰：“此人果中吾计矣！”急分付左右，催攒写字人两边俟候造册。只见韩信下马，萧何出迎，叙礼毕，何曰：“前拜元帅数次不遇。”信曰：“主上废置不用，退位闲居，羞见丞相。”何曰：“元帅屡谏不可东征，主上不听，因而不用元帅，而用己见，以致败绩，其过在主上，而不在元帅，元帅何羞之有？”信曰：“适闻汉王遣子房来，欲将信所得关中之地归降霸王，此意思何谓？”何曰：“睢水败绩，主上尚不着紧，但太公、吕后俱被虏去，以此愿将所得关中之地归降，以赎太公、吕后耳。诸将又要与楚对敌、不欲归降，谋士又要主张归降，以为便利，两处备议不定。子房之意，只要将原得郡县，仍还于楚，却归韩国，不失世家之贵，因此带领楚使，催造户口文册，报数归降。某亦主张不定，只得依王命攒造。”信曰：“丞相何见之偏耶，我自离褒中，仗主上盛德，已得关中七八矣：睢水之败，一时之误耳，太公、娘娘料楚留以为质，终有归汉之日，决不敢加害，纵项王暴横，范增必不肯攘太公，恐被天下非议，三秦留陈豨等把守。某愿统本部兵马，务要复睢水之仇，取太公还国。丞相决不可造册，恐惊疑人心，非细故也！”张良从屏风转出，见信施礼毕，便说：“适闻元帅之言，本为确论，但恐项王势重，范增有谋，复有睢水之困。那时反被人耻笑，太公、娘娘俱不得还，我等性命亦不能保，不若今日降楚之为愈也！”信曰：“先生何昔日以某为可用，今乃相轻如此！韩某视楚如拉朽之易耳。”良曰：“元帅亦不可以为轻敌，我看范增用谋如神，龙且勇冠诸将，楚王信而用之，恐元帅不能御也。”信起身言曰：“我若不斩龙且，擒范增，誓必刎此首，以为先生溺器也。”良曰：“今不造册，恐主上怪责，将何以为言？”萧何曰：“某亦何以复命？”信曰：“二公不必执一，某即同二公赴荥阳见汉王，言明二公无事。”茶罢，信起身相属曰：“明日愿同二公星夜偕往，楚使亦当杀之，以彰其罪。”何曰：“不可！两国相争，不斩敌使，虽杀之无益也。”信曰：“然。”萧何即将攒造之人，尽数打发出丞相府，韩信告辞回宅，街市居民，尽道今日我等得生，多亏元帅回阻，丞相不降楚矣，信闻之甚喜。次日整点本部人马，同萧何、张良垦夜赴荥阳来。 \\n 却说韩信人马到荥阳，张良先入城见汉王，备说智赚韩信一节：“今已起兵前来伐楚，大王只依臣言，如此如此。”王大喜，随有左右来报：“萧何、韩信在外伺候来见。”二人入内，王曰：“不听将军之谏，致有睢水之败，今喜远来，甚慰我心。”又安抚萧何曰：“自褒中相别，多得丞相抚治百姓，筹运粮储，军不乏用，皆公之绩也！”何曰：“仰托大王洪福，地方镇静，又喜得关中之地，虽有睢水之败，终可复也。”韩信至前俯伏曰：“臣蒙大王命，镇守三秦，且喜盗贼屏息，各郡县安抚无事，一向臣多病，退居咸阳，未得发兵救援睢水之败。昨因子房到咸阳，欲将关中之地，仍还于楚，臣闻此不胜惊惶，臣仰赖大王威德，得复关中，未及数月，岂可因一败，而遽降于楚，使天下诸侯闻之，共相耻笑。”王曰：“大兵既失，太公被虏，又闻燕齐数大国，皆降于楚，楚势益胜；况将军一人之力，恐难为敌，以此致书项王，项王亦曾对汉使曰：‘韩信遇老革章邯，尚敢出头，若遇我兵，则逃避南山之下，眉目不敢舒也！’随使遣来，要所得关中户口。子房因往咸阳会萧何，星夜攒造册籍，以我之见，似决意降楚，料将军前日下三秦之时，未遇劲敌，若遇前日项王睢水大战，力敌汉将六十余员，将军胆落地矣！”韩信闻王言，面赤大叫曰：“大王长楚之威风，灭信之锐气，信今统本部人马，只一阵要破楚王，片甲不归，生擒献俘于陛下！”王起身曰：“将军既要破楚，有何妙策，愿闻金玉？”韩信近前道数句言语，便要破楚，未知如何？且看下回分解。 \\n  \\n   \\n  "}
{"章节": "第五十八回 用车战韩信胜楚", "正文": "  \\n 第五十八回　用车战韩信胜楚 \\n 　 \\n  \\n 却说韩信向汉王曰：“臣在咸阳制战车数百辆，预备伐楚，昨已差人转运荥阳来。臣闻兵家尝曰：‘平坦之地，可用车战；山险之地，可用步战；攻击追袭，可用马战，’随地利而作用，各有不同。臣见荥阳城外三十里远，有地一段甚平坦，可用车战。臣所制战车，正当用于今日，管教楚兵大败，项王可立擒也。”王曰：“车何取用？请将军言其略。”信曰：“制车之法，取用常车，接其衡扼，驾以一牛，布为方阵，四面皆然，车上置枪二枝，蔽以车面，后设水器，以防火攻。十卒前行，各置枪盾；十卒后行，各持弓弩，车阵之内，数十步相连，如贼至，令卒上车，每车载四人，皆持弓弩；六车或驾四牛，上以重屋，以施劲弩，贼至，击鼓为号以射之。楚兵不能犯，乃出骑兵以击之，方可大胜也，况一车能当十骑，十乘能败千人，用车所以便军劳，行则可以载粮，止则可以为营卫，或冲厥阵，彼兵必溃，或塞险隘，虏则难逃，平坦之地，故宜用车战，可以制胜也。”汉王闻信言，大喜，即召匠人照依原样，造车三千辆，准备伐楚。 \\n 于是韩信出荥阳城外，安设营寨，召诸将密授奇计，各认地方，每日操练军士，教习车战，两月之内，作用皆如法，各处逃散军士，渐次归附，萧何辞汉王，告同咸阳，发老弱未传傅，悉诣荥阳，补其缺伍，汉兵复集五十余万，信入城见汉王曰：“军士已训练齐备，倘有楚使至者，就以战书付项王，以激其怒，使彼自来。”王曰：“昨有楚使，假传陵母之言，欲王陵归楚，王陵知母大贤，又无手字，因此不信。楚使尚未起身。何不以赂买属，使彼将战书捎去投下何如？”信就邀楚使至公馆，置酒相款，因屏去左右，信曰：“我本楚臣，心常在楚，有一问安表文，烦公密切投上楚王，我不久亦于仍归于楚也。”进赠黄金二十两为路费，其人曰：“我虽奉王命，召王陵，其实打听将军消息；若今得将军表文，霸王决喜，他日将军亦不失封爵之贵也。”临行信又分付：“切不可与他人见，但只可与楚王开拆，汝若负我，他日归楚，恐难相见也。”其人欢喜领命，暗藏身边拜谢。回见霸王，密将韩信之言奏知，用将所付表文献上，项王拆书观看，书曰： \\n 汉大将军领东征大元帅事韩信，上书西楚霸王麾下：昔日韩信虽归楚，官授执戟；后共立怀王，百司执事，皆北面尊为义帝，信非楚臣亦明矣。不意大王独霸西秦，恣肆暴横，放弑义帝，天下切齿；信欲仗剑以诛大逆，而报君父之仇也，但力微势小，恐难为敌。乃投告汉王。明正其罪，昭告天下，共伐无道。信兵驻扎咸阳．汉王先入睢水，误入陷阱，兵遭屠戮。今信统率三军，衣皆缟素，试武荥阳，为义帝报仇。悬头两观之门，逼死马陵之道，信之愿也。王其裁之！ \\n 霸王看罢信书，勃然大怒曰：“胯夫乃敢戏毁朕躬如此！若不杀此胯夫，誓不回师！”即传旨尽起倾国之师，赴荥阳与韩信对敌。范增闻知，急来谏曰：“此韩信激陛下动怒，彼必伏兵四围，使楚兵入其笼中，而擒之也，陛下勿动圣怒，当徐徐图之可也。”霸王曰：“堪恨胯夫，啜诱楚使，假作降书，意欲使朕知道，如此欺侮，十分可恨！朕意已决，汝等不可执一拦阻！”范增见霸王去意已决，不敢再谏，遂起兵赴荥阳来不题。 \\n 却说韩信书已发付楚使，复回城外，调拨本部人马。忽见张良、陆贾带领樊哙众将，赍汉王手诏，并元帅印到营。韩信急接诏开读，诏曰： \\n 尝闻将者，国之司命，将得其人，则国有攸赖；苟非其人，卒至败亡，而安危所系，非寻常也。卿韩信才兼文武，学贯天人，屡建奇功，真国家之柱石，当代之豪杰也。前遣镇守三奏，误用魏豹为帅，乃至丧师睢水。今已夺豹印，罢斥闲居，大将之位，久虚阃外，兹特命卿复掌元帅印，统帅将士伐楚。益竭忠贞，勿负委托！故兹诏谕。 \\n 韩信开读诏书毕，与张良等相见，将元帅印收拾讫，张良随辞信复汉王命，次日韩信入城谢恩，回营调遣诸侯，伺候楚兵到来。 \\n 却说霸王留范增守彭城，带领雄兵三十万，离荥阳五十里下寨。先使季布、钟离昧先来探听汉兵消息。早有人来报知韩信，信曰：“未可对敌！扎营按兵不动，先设车阵，四边布置停当，候霸王到来，方可出战。汝诸将照我前日分付，不可暂高地方，各听候节次应用，毋得错乱！”众将依令前去。 \\n 却说季布、钟离昧探听汉兵不见动静，只得回军来见霸王曰：“汉兵沿城俱列旗帜，各有营寨，不见一卒往来，不知问为？”霸王曰：“此韩信按兵不动，待我兵到，彼却举暗号，那时人马方与我对敌。尔等且照各营扎往，待等对敌之时。随机应变，各来救援。”诸将曰：“谨遵陛下之命。”霸王亲领一枝人马，带领桓楚、于英、项庄、虞子期四将，左右护从，前来与韩信对敌。韩信阵势已预先摆布停当，单等敌军到来。项王一马当先，韩信门旗开处，与项王相见。信曰：“自与大王咸阳相别，今又在此相见，臣甲胄在身，不能行礼。”霸王怒曰：“汝前日以言戏侮朕躬，今日相见，决个胜负！”举枪直取韩信，信不敢对敌，虚掩一枪，往东边而走，霸王曰：“胯夫既来出战，未经对敌，便须要逃走，务要追袭胯夫，立诛此叛贼，以雪前日之恨。”挥动后哨人马，催趱追赶，季布、钟离昧急策马向前言曰：“韩信不战而走，此必诱军之计，陛下当勒兵且回，察其虚实，观其动静，然后追赶，庶不堕彼奸计。”霸王曰：“我自会稽起兵以来，累经数百余战，未尝退后。今日遇胯夫，却乃勒兵自退，使天下诸侯笑我之怯。”不听二将之言，急引人马追赶。霸王追得紧，韩信走得紧，霸王追得慢，韩信走得慢，赶到京索河，信过桥，举枪立于桥头，霸王忿怒，也过桥，诸楚将催人马尾于后。行未二里，桥已折断，水势大作，前面不见韩信，后军又见桥已折断，水势甚急，后军一半未得过河，霸王知是中计，急着前军暂住。一言未了，四面炮声不绝，战车围绕，将楚将困住，箭如飞蝗，众将军士站立不住。霸王传令，乘阵势才立，诸将作急催动人马，攻抢出阵，若立定则难动矣。诸将奋力向前攻打，霸王押后，催督人马，一拥前进，早有人来报，四面战车合拢，围绕如铁壁银山一般，攻打不动，反被汉兵杀伤，死者不可胜数。诸将近前曰：“战车不比人马，尚可冲击，今将四面围绕如铁桶相似，人马不敢近前，如何攻打得出？”霸王听说，无可奈何。正在危急之际，有季布、钟离昧因见霸王追赶韩信，谏止不听，却领本部人马，从京索迤南小溪口僻路，绕到霸王前面，以防奸计，方才到京索河，果见战车围住楚兵，不能得出。有汉将祖德，领一枝人马阻南路，不容季布、钟离昧近汉阵。二将忿怒，举兵器直取祖德，祖德拍马舞刀交战，三匹马战在一处，斗二十回合，被季布一枪，刺死祖德于马下，追杀汉兵，直追至营阵边。见四围俱是战车，密排不得人，季布曰：“若不乘胜追杀入阵，楚兵如何得出来？”挥动楚兵，舍死近前，杀入阵来。里边楚兵，见外边有救兵至，助起军威来呐喊，往外攻杀，只见军门冲开一处，楚兵得空，便一拥往外杀出，接着季布、钟离昧人马，合兵一处，向南且战且走，早被车阵戮伤于英，射中恒楚，霸王一骑马冲出，方才得去。只见正南柴武、郦商，东南傅宽、傅弼，正东李毕、洛甲，西南靳歙、卢绾，正西周勃、周昌，西北薛欧、陈沛，正北纪信、王陵，东北辛奇、曹参，一十六将，围绕上来，霸王同众将协力抵敌，三军混战一处。汉将中一人落马，乃东北阵上大将辛奇也。辛奇正战之间，被霸王一枪刺中，遂死于马下。曹参无心恋战，退回本阵，霸王乘势同众将冲杀出来。韩信大兵自东北复又围绕上来，季布曰：”此处无路回兵，不若远从小溪口，奔回大营，少得宁息，再作区处。”霸王曰：“说得是！”急调转败残人马，跟着季布、钟离昧，从原来旧路奋力杀出。到得小溪口，天色渐晚，四边喊声不绝，奔到大寨时，楚兵尽被汉兵杀散，止留空营。霸王曰：“空营如何把守？倘汉兵复又围绕，恐难抵敌，不若垦夜回彭城，再起人马与汉决战。”言未毕，汉兵又到，霸王急同众将曰：“这胯夫已困楚兵数日，尚不知止，今却又来追赶，不若协力大杀一阵，以雪其恨。”众人并力复要迎敌，未知如何？且青下回分解。 \\n  \\n   \\n  "}
{"章节": "第五十九回 许负说魏豹反汉", "正文": "  \\n 第五十九回　许负说魏豹反汉 \\n 　 \\n  \\n 却说霸王诸将复要迎敌汉兵，钟离昧止之曰：“不可！韩信变计百出，楚兵新败，已挫锐气，若复迎敌，先自畏怯，兵法云：‘畏敌者亡。’况汉兵势重，徒丧兵马，恐无益也。”须臾，忽见喊声大作，金鼓震天，汉兵遍地而来，楚兵如何抵敌？早先奔走。霸王犹自立马，横枪截杀汉兵，忽然一箭射来，正中霸王掩心镜，霸王吃了一惊，拨转马急向东便走，随从将士，不上数百骑。背后汉王追赶，连络二百余里，霸王一昼未曾停止，天又落雨，甚是狼狈，忽见大林中，早有一枝兵马到来，为首是一员大将，乃蒲将军也。奉范亚父将令，领兵三万，前来接驾，马上大呼曰：“臣甲胄在身，不能行礼，请陛下先行，臣当汉兵。”蒲将军勒马横刀，当住汉兵，正遇大将李毕、洛甲，各举兵器来敌蒲将军，三匹马战一处。战二十回合，蒲将军奋怒一刀，斩李毕于马下，洛甲便逃走。蒲将军急拈弓取箭，一箭射死洛甲，乘势杀散众兵，后阵见楚救兵至，传报入中军，韩信曰：“穷寇勿追，兵家所忌。我一时见不到处，遂致损折二将，吾之过也？”传令且着汉兵暂住。 \\n 却说蒲将军见汉兵退后，不敢追赶，徐徐回转人马至夹河，赶上霸王，屯兵扎营毕，请霸王入中军坐定，蒲将军朝见奏曰：“范亚父因见陛下轻敌韩信，恐有不虞，随差臣领三万人马，从大路急来救应，幸遇陛下，臣仰仗威德，杀汉二将，汉兵已退。亚父临行，再三分付，韩信不比寻常，须当提备，臣以此不敢追赶。”霸王曰：“朕自数年经战，何止几百阵，未见今日败北如此！幸赖亚父遣汝救援，得免此难，不然，几败不可救矣！”季布曰：“请陛下回兵，此处恐汉追兵复至，我兵势弱力孤，粮饷不及，准与为敌也。”霸王起兵，急回彭城，陆续招巢败残人马，折兵二十万，召范增曰：“悔不听亚父之言，果有此败！今复如何？”增曰：“臣闻魏豹回平阳后，终日恐汉王记恨睢水之败，意欲纠合人马，复反汉归楚，陛下可差一舌辩之士，用数句言话，鼓动其心，必反汉矣，豹若反汉，韩信必统兵破魏。陛下可乘虚统大兵袭荥阳，邦无准备，决难支持，陛下可获全胜矣。”王曰：“此论甚妙。差何人说豹反汉？”有尚书令项伯近前奏曰：“臣与一相士许负相善，此人向在平阳，与魏豹最好，豹即有大小事，即着许负相看，魏豹无不听从。臣写一封书，差人与许负通知，令彼说豹，豹平日背向未定，若许负一言，豹即听从，此计如问？”增曰：“若得许负一言，魏豹决然反汉。” \\n 项伯即时修书，差一的当小校，密藏书在身边，前往平阳，跟寻许负，许负在平阳甚有名，一问便知下处，小校到许负门首，询守门小童：“许公在家否？”童曰：“公在中堂闲坐。”小校曰：“有敌人来下书。”僮传入，公曰：“着进来！”小校持书上见，许负拆书，见书中言语，欲许负用言智赚魏豹反汉归楚，许负沉思霸王势重，又兼项伯平日情分，须当依从。当日往魏豹府前伺候。门吏报知魏豹，豹曰：”吾久欲许公一相，以决其志，不招自来，正合我意。”即召入与许负相见，礼毕，豹曰：“连日正要请先生。近日气色如何？”负暗思：“正中吾计也！”负曰：“大王若未曾用酒，方才好看气色。”豹曰：”自早起独坐，未归寝宫，神思清爽，正好先生一见。”许负请魏豹向明坐定，细看半晌，其间白气侵于天仓，滞气杂于中正，日月欠明。水土失位，满面通无可取。许负寻思：“若是实说，上违霸王之命，下负项伯之情。”遂将实意隐而不说，却对豹曰：“据大王贵相，红黄满面，喜气重重，百日之内，大王马到成功，大业立就，迁移吉地，应当九五，不但王爵之尊而已。”豹听说甚喜，曰：“若如先生之言，某当重报。”许负又曰：“臣望大王之后宫，旺气尤胜，”豹曰：“正欲先生后宫一看。”负曰：“愿往观之。”魏豹复邀许负到后宫，请薄后出中宫。许负一见，便拜伏在地曰：“娘娘贵不可言，他日当母仪天下，臣言不谬也。”豹暗喜：“我既大贵，而夫人安得不母仪天下者乎？”遂重赏许负去讫。 \\n 即召大夫周叔计议曰：“前日汉王用我为大将，不想兵败于睢水，被汉王面辱我一场，将帅印夺去，贬我闲往，今却复拜韩信为帅，一阵杀霸王雄兵二十余万，终日对诸将百般骂我，早晚前来害我，岂肯被他陷害？正好乘此时反汉归楚，大乱一场，急趋咸阳建都，与楚汉三分天下，尔以为何如？”叔曰：“不可！汉王宽仁大度，天下归心，又兼韩信用兵如神，虽霸王强勇，且不能及；况大王兵微将寡，势孤力弱，恐难与争锋。不若专意事汉，保守平阳，不失魏地，此亦人臣之极，大王又何他望耶？”豹曰：“天命有在，不拘强弱，许负之相，并无虚语，非尔所知也。”叔曰：“先言人事，次论天理。苟轻信相士妄谈之说，遽而兴兵，亡身丧家，在此一举。大王幸察之！”豹怒曰：“吾欲举兵，汝敢出此不利之言，必与汉有私，欲泄我机耶？”叔曰：“臣事大王日久，今日之言，乃忠言也，大王不听，他日当思臣言也！”豹遂叱退周叔，即整点人马十万，命植长为军师，柏直为大将，冯敬为骑将，项它为步将，把守平阳关，上表复降于楚。 \\n 汉王闻知魏豹反汉，笑曰：“匹夫虽反，无能力也！当即遣将调兵，诛此反贼为急，以绝后患。”郦食其曰：“大王人马破楚新回，尚未休息，今复举动，恐甲士疲劳，非恤军之道也，臣平日与豹有旧，愿往以正说之，如彼不从，大王以兵征之未晚也。”王曰：“如先生以言能使魏豹不反，乃万金之力，千城之功也。”郦生遂辞王，径赴平阳见豹，豹曰：“故人远来，欲为汉作说客耶？”郦生曰：“某来此非为汉谋，十年故旧之情，特来陈利害，如可从则从，如不可，任从大王为之，何必疑为说客也？”豹曰：”请先生言之。”郦生口：“心不可两持，事不可反覆，两持者多疑而取败，反覆者轻举而取辱，大王以前日降汉为是，则今日事楚为非也，若以今日事楚为是，则前日之降汉为非也。颠倒是非，反覆不定，必致取败，况今事势，不知者以楚为强；而能审察天下之安危者，必知楚当亡，而汉当兴也。汉宽而楚暴，汉智而楚愚，不待辨而自明矣，今大王归汉，诚为得计，乃复归于危亡之楚，是何颠倒反覆之不定耶？以某之鄙见，不若罢兵息争，专属于汉，汉成大业，王可永保富贵也。”豹曰：“汉王谩骂无礼，吾实耻之，既已动念，复难相见也，大丈夫当自创立，岂可碌碌屈于人下乎，使苏、张复生，此说不易也。” \\n 郦生知豹不可说，遂辞回见汉王，备言魏豹不欲归汉，汉王问：“魏之主将谁也？”食其对曰：“柏直。”王曰：“是人口尚乳臭，安能与吾韩信，骑将谁也？”对曰：“冯敬，乃秦将冯无泽之子也。”王曰：“是人虽贤。亦不能当吾灌婴，步将谁也？”对曰：“项它。”王曰：“不能当吾曹参。吾无患矣。”于是韩信、灌婴、曹参，领十万精兵，由安邑临晋，趋西魏击豹。未知胜负如何，且看下回分解。 \\n  \\n   \\n  "}
{"章节": "第六十回 知汉兴陵母伏剑", "正文": "  \\n 第六十回　知汉兴陵母伏剑 \\n 　 \\n  \\n 却说韩信临行，见汉王曰：“臣伐魏，霸王闻之，决乘虚来攻荥阳，诸将之中，王陵可属大事，大王当令抵楚兵，其人智勇足备，庶保无事。”王曰：“陵母久拘于楚，恐心志未定，不可用也。”信曰：“陵母最贤，素有遗教，王陵志如金石，坚不可动，大王当急用之，而以陈平为佐，如有缓急，大王当听子房计议，料无忧也。”王甚喜。 \\n 韩信领兵至蒲阪，早见魏兵到来，隔河与豹相拒，彼此不得相战，韩信召诸将曰：“魏豹以兵守河，不设桥梁，舟缸一时难以打造，命灌婴督工，起造木罂，最为方便。”婴曰：“不知如何起造？请问其造法。”信曰：“木罂者，缚瓮缶以为筏，瓮缶容受二石，力可胜一人，其瓮间容五寸，下以绳钩联，编枪于其上，形要长而方，前置筏或板头稍，左右置棹，可以渡军械也。”灌婴遵依其法。命军中巧手军士，传令起造，不一二日造完，信遂命灌婴引军一万，陈舟舡百十余只，沿河虚列旗帜，若渡河之状，以为疑兵。却密令曹专引精兵二万从夏阳以木罂渡军，袭安邑，以抄其后，使豹不能接应，两下夹攻。豹可擒也。曹参得令，暗趋夏阳。灌婴列兵于岸，陈舡于河，多张旗帜、魏豹见了，果然疑其有伏兵，昼夜巡视，不防曹参引大兵，用木罂从夏阳渡河袭安邑，将魏豹家属虏去，抄后杀来。魏豹巡哨军士飞报，豹闻知大惊，方欲回兵，曹参袭杀于后，韩信追杀于前，两下夹攻，不能相应，柏直战未数合，见信人马攻杀甚急，不能抵敌，向西逃走。冯敬不能对敌，先自引兵退后。魏豹不能抵当。方欲归临晋逃走，早被曹参、灌婴人马两边围上来，魏豹不能脱，被二将生擒住，绑缚来见韩信，信曰：“主上命汝为元帅，统领大兵四十五万，睢水一阵，丧师三十余万，睢水为之不流；汝即逃回平阳，主上不即加诛，止夺帅印，罢汝闲居，不失王爵之贵，汝当感激，愈加策励，以图后功可也，却乃轻听术士之言，遵尔起民谋反，既被擒拿，本当诛戮，汝为一国王爵，恐主上宽恩，免汝一死，且着军士，囚车监押听候。”一面入平阳安抚百姓，权着周叔管理国事不题。 \\n 却说霸王打听韩信征魏豹，知荥阳空虚，急召范增曰：“魏豹已反，韩信果然须兵入西魏征豹，不出亚父高见，肤今乘虚取荥阳，擒刘邦，亚父以为如何？”增曰：“此时正好出师，但陛下相时而动，不可轻敌，恐韩信有遗计，不可不防也。”龙且曰：“亚父何怯之甚也？”增曰：“好谋而成，岂可不深虑也？”于是霸王传旨，整点大军往荥阳，先差骁将李奉先领兵三千，探听消息。 \\n 汉王遂与张良、陈平计议提防楚兵，有小卒来报，霸王领着大队人马，杀奔荥阳来，先差骁将李奉先领兵探听。汉王闻说大惊曰：“楚兵势重，如何迎敌？”张良曰：“韩信前曾言楚兵若来，当以王陵为将，陈平辅之。楚可破也！何不召王陵计议？”王即召陵曰：“霸王亲统大兵前来，尔敢领兵与楚迎敌否？”陵曰：“霸王势重，难与力敌，以臣愚见，且偃旗息鼓，深沟高垒，未可出战，待彼志既懈，臣用一计，楚决可走也。”王曰：“计将安在？”陵附耳道数句言语，王大喜曰：“将军果有此胆略，吾无忧矣！”即命王陵为将，陈平为军师，分付三军，各偃旗息鼓，四门严闭，不击刁斗，不设一军，有楚将李奉先前来探听，见是如此，心中疑惑，不敢近城，差人回报霸王曰：“荥阳四门紧闭，不见一个军士，不知何意？”左右曰：“此必汉王闻陛下来到，或搬移邻近郡县，屯住人马，留此空城以待陛下，或是韩信征魏未回，内无强兵，以此不敢出战，虚作此声势以为疑兵，使陛下不敢遽然攻打也。”霸王曰：“人马初到，且安下大营，待明日探看动静，再作处置。”随即安下营寨，人马远来疲乏，各人卸甲休息。 \\n 却说王陵选精锐军五千，头裹赤帻，各带鲜明器械，准备鞍马紧束，人各衔枚；又选五百炮手，各带火炮随后。临时听用施行；四门多设柴草，待人马杀到楚营，闻炮响，急点起人来，以防楚兵攻城。又差夏侯婴随后领大兵三万接应。 \\n 却说王陵将及黄昏时候，先差精细小卒十数人，装作楚兵，潜在楚营边，探听楚兵消息，有无防备，好作区处，起更时，只见小卒来报：”楚军安营，俱休息定，并无提备。”王陵须兵五千，打赤帜，开了城，蜂拥而来，楚兵正睡熟，王陵暗传令放炮，只五百炮手，四边放起来，五千人马，杀入楚营，如十万甲兵，从天而降，楚兵又无准备，急遽惊起，眼尚朦胧，如何对敌？反自相践踏。王陵左冲右突，如入无人之境，杀得尸横遍野，血流成河。霸王急起披挂上马，四面观望，见一大将挺枪往来，领兵冲杀。霸王大喝一声，举枪直取来将，来将举枪交还，二十回合，其人败走，领五千兵冲杀出营，已将五鼓矣。 \\n 霸王问军士：“此是何人？”有小卒曰：“此汉将王陵也。”霸王暗思：“此人枪法，与其他不同，今日不除，后必为患。”急拍马正欲追赶，季布、钟离昧、龙且俱列马头前止之曰：“不可，汉兵得胜，一路俱有准备，城上火起，城下人马如铁桶相似，此必韩信之遗计也。陛下且检点伤残人马，紧急将陵母取来，以剑伏身，监在营中，使人与王陵说知，王陵为人最孝，闻此决来归降，王陵若降，荥阳可破也。”霸王曰：“然。”即差人星夜赴彭城，取陵母赴军前来不题。 \\n 却说王陵得胜，领得胜兵计点只伤折一百多人，大杀楚兵，并自相践踏，死者共三万余人，回见汉王，王曰：“将军一夜杀楚兵三万，以霸王之勇尚退三十里，将军之名，威振关中矣！”王陵曰：“知楚兵远来困乏，因此乘其无备，杀此一阵，霸王尚屯于此，不久仍来攻城，不可不急为计处也。”张良、陈平曰：“韩元帅征魏，闻有捷音，料将回兵，不若且严守荥阳，以待韩信兵到，再为区处。”王曰：“善，”遂令三军预备炮石灰罐，四门严守。 \\n 一连十数日，楚汉并不交战。只见城下忽有巡哨小卒来报，有楚使至，请王将军相见。王陵闻说，急上城，见楚使曰：“将军之老母，今取在楚营，欲见将军一面，若将军迟去，霸王决坏老母，使将军为不孝之子，万代骂名不朽也。”王陵听说，放声大哭，泪如雨下，急来告汉王曰：“臣母今年七十有余，臣生不能孝养一日，反遭此缧绁之苦，今楚使欲臣往见一面，臣虽赴剑万死，亦当急趋往见也。臣身虽在楚，此心实在大王，决不为楚效力也。”张良曰：“将军误矣！前日将军杀楚兵数万，今只听楚使一言，即趋入虎穴，自蹈死亡，此匹夫之见也，又未审老母果在楚营否，岂可遽然往见？须另差一人，亲见老母，看有甚言语，讨数手字，果然欲将军往见，那时见之未晚也。岂可不察存亡而往见耶？”王陵听说，即哀告汉王。王即差谋士叔孙通，前到楚营，朝见霸王。王曰：“王陵居住沛县，不归降于我，随着刘邦为恶，今已将其母，拘系于此。若早归降，使子母相见完聚，若仍复抗违，即斩其母，使王陵为万代罪人也。”叔孙通曰：“愿请陵母一见。”霸王左右将陵母押过来，与叔孙通相见。只见陵母以剑伏身，蓬首而跪，叔孙通心甚不忍。陵母曰：“公乃何人也？”叔孙通曰：“某乃汉使叔孙通也。”母曰：“公来何为？”通曰：“老母之子王陵，闻母受苦，即欲降楚来见，惟恐不的，汉王故差某来，求老母手笔数字，方着王陵降楚，以事奉老母。”母曰：“是何言欤！汉王宽仁大度长者，吾子事之，得其主矣！岂可因妾而怀二心？望公情与王陵。善事汉王，早建奇功，为汉代名臣，妾虽死之日，犹生之年也。”言罢，遂伏剑自杀。叔孙通急欲救时，陵母头已落地。满营中莫不赞叹。 \\n 却说陵母伏剑而死，霸王闻知，大怒曰：“老媪何其太愚如此？当碎其尸以号令三军！”季布等拜伏奏曰：“不可！陵母虽亡，当存其尸，归葬沛县，使王陵身虽在汉，而此心终有思归之念。盖父母坟墓，乃木本水源也。他日或命一能言之士，陈说根本，王陵素有孝名，闻言动心，必降楚也。若今号令军前，愈伤其心，无复有降楚之意。”霸王从其言，即差人收拾陵母尸首，归葬沛具。随召叔孙通曰：“汝可回荣阳说与汉王并王陵，快早归降，倘打破城，死无葬地也。”叔孙通近霸王前道一言，就使楚兵倒戈荥阳解围。不知说甚言？且看下回分解。 \\n  \\n   \\n  "}
{"章节": "第六十一回 韩信斩夏悦张仝", "正文": "  \\n 第六十一回　韩信斩夏悦张仝 \\n 　 \\n  \\n 话说叔孙通奏霸王曰：“臣虽居汉，每被汉王谩骂，受辱不过，情愿欲归事陛下。昨因说王陵降楚，以此托名为汉使，实欲归降陛下也。王陵为人最孝，臣入城陈说母尸未葬，陵归葬其母，就同归楚也。”霸王曰：“汉王兵有多少？将有几人？久困而不降者，何也？”通曰：“汉兵在城者尚有二十余万，汉将有六七十人，昨新开仓廒，粮食亦足。迁延不出战者，因闻韩信已攻破魏豹，意欲调转人马赴彭城，乘势劫夺太公、吕后还汉，并取代州，破燕齐，使陛下进无所往，退无所归，因此只待韩信大兵到来，欲里应外台，两下夹攻，以图必胜。陛下不可不预为提防也！”霸王曰：“汝入城，几时同王陵出降！”通曰：“但得便即逃出矣。陛下当急差人防守彭城。”遂辞霸王。入荥阳见汉王，备将陵母之言细说一遍。王陵听说，大叫一声，哭倒在地。诸将急救醒，陵曰：“吾与楚誓不共戴天日！”叔孙通将归葬一节，隐而不告，欲王陵死心事汉室也。张良、陈平曰：“叔孙通既以言约项王，项王必以韩信决赴彭城，不日即离荥阳矣。但恐在外等候王陵出降又生他变，当以荥阳狱中有死囚斩首，假传说汉使叔孙通因交通西楚，欲说王陵归降，今被识破，斩首示众。”汉王曰：“此计甚妙。”即查狱中重囚，当即斩首悬于城上，传示城下。 \\n 早见人报知霸王，霸王曰：“计又不成，城久不下，倘韩信果然乘机袭取彭城，两难救应，朕进无所往，退无所归，诚如叔孙通之言也。”龙且曰：“既陛下要回兵，须徐徐缓行，不可大急，以防汉兵追袭。”一昼夜，楚兵退尽。城上巡哨军探知来报汉王曰：“楚兵已退尽矣！”王曰：“当遣兵追赶。”张良曰：“不可！退缓必有大将断后，若我兵追赶，反中其计，不若遥为之势可也。”遂遣大将周勃、周昌领一枝人马，离城五十里下寨。 \\n 一日，楚兵退回彭城，范增接见，备问荥阳消息，霸王将叔孙通欲降一节说知范增，增曰：“叔孙通乃汉之谋士，从刘邦日久，岂有归降之意？此必因陛下困荥阳甚急，韩信大兵未回，内实空虚，以此奸计使楚兵解围，故假斩叔孙通以惑军心。不意陛下果退兵，实中彼计也！”霸王始悟，大怒曰：“匹夫乃敢戏吾如此！今再起兵复取荥阳如何？”增曰：“若复去，倘韩信回，内外夹攻，又非长策。不若暂且休兵，打听韩信果远去，再取荥阳未晚也。”霸王从其言，暂屯兵，差人打听不题。 \\n 却说韩信擒魏豹，兵回荥阳见汉王，王曰：“将军已伐魏，今复何往？”信曰：“代州夏悦、张仝不宾服，且此去取代州，顺路伐赵、破燕、下齐，兵势稍振，即破楚，以成一统之业。”王大喜。遂将魏豹并家眷押见汉王，王见豹妻薄氏、管氏有国色，甚悦之，遂畜后宫；押豹近前，王曰：“尔领兵四十五万，睢水一阵，被汝折兵三十余万，赖上天护佑，得脱虎口。不然，吾君臣岂有今日？吾念汝一国王爵，姑免汝死，复命汝守平阳，汝当感我厚恩，益加策励可也，乃敢遽起异心，希图侥幸。今被擒来，有何理说？”豹曰：“愿乞一死。”有豹母年近八旬，哀告曰：“魏豹无知，误犯逆悖，本当诛戮，以正国法，但妾止生此子，为西魏后裔，望大王留一命以奉祀先王，乃大王盛德也。”汉王闻母言叹曰：“豹为男子，反不如老母之贤也！”遂看豹母之面，饶豹之罪，削其兵马，废为庶人，发荥阳安置。仍遣使传命与周叔，领平阳，暂管郡县。 \\n 韩信整点人马征代州，汉王仍以王陵为将。差人传命与相国萧何，奉侍太子守关中，昭布法令，约束军民，立宗庙社稷；事有不及奏决者，辄以便宜施行，侍积有条件，类总上闻。萧何领王命，夙夜孜孜，惟恐不及，总计关中户口，调转漕运，以给军饷，是以汉兵西征，未尝乏绝，萧何之功也。 \\n 不说汉王驻兵荥阳，且说韩信人马到代州，离城三十里下寨。夏悦、张仝正议事间，有人来报韩信人马已到代州，离城三十里下寨，悦曰：“韩信以得胜之兵，乘锐而来，气骄意惰，吾兵以逸待劳，正当急出，使彼不能预备，决获全胜。”仝曰：“此论甚妙。” \\n 且说韩信安营毕，召诸将曰：“夏悦、张仝素知用兵，料我远来，决乘其蔽而急攻之，使吾不作预备，易得取胜。尔等当以智取，不恤辛苦，庶夏悦可擒也。”诸将曰：“愿闻将令。”信曰：“曹参引一军如此诱战，灌婴、卢绾各引一军如此截杀，樊哙引一军如此埋伏。”诸将各依令而去。韩信后领精兵五百，绕平山小路抄到白石口驻扎。 \\n 却说夏悦领兵一万，径杀奔韩信大寨来，时已过午，排开阵势，搦韩信答话，汉阵上曹参出马，旗上大书“汉大将曹参”。夏悦见汉阵上旗帜欠整，队伍交错。大笑曰：“人言韩信善能用兵，观如此行师，何足惧哉！”便问：“胯夫如何不来受死？遣汝无名小将先来试刀耶？”参大怒，举刀直取夏悦，悦就举刀交还。战未十合，曹参诈败，悦驱兵大进，迤后追赶，参且战且走。约近二十里，正追杀之间，忽喊声大起，左有灌婴，右有卢绾，两路兵杀出，截断归路，曹参却引兵杀回，三路夹攻，夏悦兵大败。日将落山，见四面火炮人把齐起，况又平山小路无人防守，须百十骑，望平山而逃。才行一里远，背后三路兵杀来，正在奔走之间，前面喊声大振，一彪军拦住，为首大将乃舞阳侯樊哙也。悦见了大惊，无处逃命，见山傍微露天光，想有出路，急奔入山谷时，哙兵亦随悦追入谷口。两边俱是夹石，鱼贯而进。悦见难行，遂弃马步走，爬山越岭而逃。忽然山谷中一声炮响，乃是韩信伏兵于此，把夏悦即时擒了，押回大寨，鼓已三更矣。 \\n 城中张仝闻夏悦身入重地，不见回军到来，便点起火把，领兵五千杀出城来救应。有代州败残军逃回者，尽说夏将军被汉兵杀入山谷中，不知存亡，我等被三路人马杀得七断八截，只逃得数十回来，将军不必前去，恐伏兵一起，夜深如何防备？张仝听说，急领兵入城，严加防守。 \\n 韩信回到大营，升帐坐定，两边掌起灯烛，陈列刀枪剑戟，十分威武。小校押夏悦过来，信曰：“汉王盛德播于海内，汝等如何久不宾服？远劳王师，立擒军前，汝须委心归附，勿再抗违！”悦曰：“吾意本欲图王，今既不成，有死而已，决不归降！”信怒曰：“夜深诛戮，难以号令三军，且牢囚监押，待明日捉了张仝，一并斩首示众。”次日，韩信领兵至城下。张仝只是严加防守，坚闭不出。信将夏悦提至城下，传示城上，急早归降，张仝上城见夏悦绑缚囚于陷车，大哭而言曰：“不忍见公如此被虏，我心如碎！”悦大叫曰：“宁效死固守，不可以我一人，遽尔归降也！”韩信闻说大怒，即将夏悦向车内取出，斩首于城下。张仝见夏悦斩首，大叫一声，自城上一跃而下，遂坠城而死。城中副将王存，谋士单忠计议曰：“内无强兵，外无救应，虽固守无益也。”遂开城归降。韩信引大兵入城，养抚百姓，就令王存守代州，差人向荥阳报捷。计点西魏代州二处新降人马，总汉兵三十万，前来取赵。未知如何？且看下回分解。 \\n  \\n   \\n  "}
{"章节": "第六十二回 背水阵韩信破赵", "正文": "  \\n 第六十二回　背水阵韩信破赵 \\n 　 \\n  \\n 大汉丁酉二年冬十月，韩信取代州，安抚百姓毕。次日，会汉王，遂分领精兵十万，前来击赵。先屯兵于井陉口外，与张耳等计议曰：“赵有谋士广武君、李左车，多奇计，我兵未可轻进。须差人探听，看赵王作何方计。倘我深入重地，而赵乃阻吾粮道，我兵决受围困，而进退两难之地，为兵家所甚忌也。”张耳曰：“陈馀虽善兵，而无通变之才，每以李左车为多诈；料左车虽有奇计，不能用也。”信曰：“不然，成败利钝，不可逆睹，探听的实，方好进兵。”急差数心腹精细小校，假作商贾，入赵城探成安君李左车如何设谋，务得的实回报，各重赏钱钞酒食。小校装作商人，潜入赵城，就在成安君临近住居，先与门吏相通，终日饮酒，遂相熟识，往来情厚。以此成安君凡一切与赵王计议，大小事情，门吏询问亲随从人，得知详细，遂因便告知小校，尽知赵王来历，不敢遽回，先着一二小校回报，仍再加打听，个个与门吏所言一般，已得的实不题。 \\n 却说赵王一日与成安君陈馀正议事，闻韩信引兵前来，急整点赵兵二十万，屯于井陉，请李左车画计，李左车因说陈馀曰：“某闻韩信涉西河，虏魏王，擒夏悦，喋血关内，今又辅以张耳，乘胜远来，其锋不可当。尝闻千里馈粮，士有饥色，樵苏不■，师不宿饱。今井陉之道，车不能方轨，骑不能成列，行数百里，其势粮食必在其后。愿足下假臣奇兵三万，从间道绝其辎重，足下深沟高垒，坚营勿与战，被欲前不得前，欲退不得还，吾兵绝其后，使野无所掠，不十日而两将之头，可致于麾下。愿君急用臣计，必获全胜。否则必为二子所擒矣！”成安君曰：“此诡谋也。吾尝称为义兵，不用诡谋奇计，又闻兵法云：‘十则围之，倍则战之。’今韩信以疲散之卒，虽号称数十万，其实不过数千，况又千里远来，亦极疲劳。我兵操练日久，藏锋养锐，正当急击，勿夫可也。若避而不与之战，倘他日有遇劲敌，则何以御之？诸侯谓我怯弱，轻我伐我，非长策也！”遂不用左车之计。 \\n 且说韩信差来小校，知此消息，至晚急出井陉回报。韩信闻知大喜，遂赏劳小校讫，乃敢引兵入井陉狭道。来至井陉口三十里，正值夜半，传令进发，选轻骑二千人，各持一赤帜，从傍道小路，潜在草山，远望陈馀营寨，以观动静。因密诫曰：“今我大兵与赵兵对敌，我诈败，赵军见我败走，如空壁追赶，汝等疾入赵壁，尽拔赵帜，立汉赤帜，坚壁拒守，不必与战，而彼自乱也。”诸将听令去讫。于是韩信早起会张耳、曹参、樊哙诸将曰：“今日即破赵，且不必会食，暂令三军传食少饭，待须臾破赵后会食也。”诸将皆莫敢信，佯应曰：“诺。”信即使万人先行，出背水为阵。赵军望见信军背水，皆大笑。及平旦，信建大将旗鼓，鼓行出井陉口，赵遂开壁与信大战良久，信与张耳诸将佯弃旗鼓走水上，赵军果空壁出争取汉旗鼓，追赶信耳。信耳兵已入水上，却有曹叁、樊哙、周勃、靳歙等诸将，率领三军，莫不死战，无不以一当十，赵军遂不敢近，急退回大寨。有信所出奇兵二千骑在草山遥望，赵军空壁追赶，持汉旗鼓，疾驰入赵壁，尽拔赵旗，立汉赤帜，赵军回大寨，见赵壁皆汉赤帜，知汉兵已破赵矣，遂大乱，四散溃奔。陈馀虽杀数人，亦不能禁止，于是汉诸将围绕夹攻，成安君死战不得出，被灌婴一刀斩于马下。大军杀入赵城，擒赵王歇，遂平赵地。是时诸将问信曰：“兵法右倍山陵，前左水泽，今将军令我等反背水阵以胜者，何也？”信曰：“此在兵法，诸君不察耳。兵法不曰‘陷之死地而后生，置之亡地而后存’乎？且信非得素拊循士大夫也，此所谓驱市人而战，置之生地，遇敌皆走，宁得而用之乎?”诸将皆服信之高沦。 \\n 是时信传令其能生得广武君者，购干金。于是众军闻信令，遍访李左车。一日，得获，绑缚解至麾下。信见缚左车至，大喜，重赏军士，急下帐亲释左车之缚，东向而坐，西向师事之。因问曰：“仆欲北攻燕，东伐齐，若何而有功？”李左车曰：“亡国之夫，不可以图存；败军之将，不可以语勇。”信曰：“百里奚居虞而虞亡，之秦而秦霸，非愚于虞，而智于秦也，但用与不用，听与不听耳。向使成安君听子之计，仆亦遭擒矣；惟不听子之计，是信得以取赵也。”因再三恳求曰：“仆实委心请计，愿子勿辞。”左车曰：“臣闻智者千虑，必有一失，愚者千虑，必有一得，故曰狂夫之言，圣人择焉。顾恐臣计，未必足用，愿效愚忠，为将军言之。且将军虏魏豹，擒夏悦，以成安君有百战百胜之计，一旦而失之，军败高邑，身死■上，一举而下井陉，不终朝破赵二十万众。将军名闻海内，威振天下，农夫莫不辍耕释耒，揄衣甘食，倾耳以待命者，将军之所长也。然众劳卒疲，其实难用，举疲敝之兵，顿之燕坚城之下，相持日久，力不能拔，势屈粮竭，弱燕不服，齐竟自强，又先刘项之权，未有所分，此将军之短也，故善用兵者，不以短击长，而以长击短也。今将军若以兵击燕，恐难取胜也。”信曰：“以先生之言，必何如而后可？”左车曰：“方今为将军计，莫如按兵休用，镇抚赵城，百里之内，牛酒日至，以享士大夫，三军又得饱食，北向于燕，使彼终日恐怖，然后遣一舌辩之士，奉尺幅之书，陈其利害，彰将军之所长，燕一闻之，不敢不听从。燕既听从，使宣言者东告于齐，齐必从风而服，虽有智者不知其为齐计矣。如此则天下可图也。兵固有先声而后实者，其此之谓乎？”信曰：“谨如先生之言，所谓不战而屈人之兵也。”即作书差随何为使，前往说燕。韩信屯兵于赵城不动。随何持书，前到燕国。 \\n 却说燕王闻韩信破赵，斩成安君于■水，兵势大振，燕中百姓，一日十数惊，燕王亦甚恐怖，召谋士蒯通议计。蒯通曰：“韩信兵势虽大振，而屡经战阵，三军疲劳，定暂屯兵于赵城，且不举动，目下差人下书，欲大王归降。大王且未可遽然轻许，容臣到彼，看事势何如，可说则说，可降则降，臣自有斟酌也。”言未毕，果有左右来报，韩信差随何下书。燕王召随何相见。何持书上，燕王拆书观看，书曰： \\n 汉大将军韩信致书燕王麾下：信闻天命靡常，惟归有德。秦惟无道，灭绝坟典，残虐百姓；继以项氏，益肆暴酷，放弑义帝，恶贯于天，海内震号，神人共愤。汉王倡为义举，兵皆缟素，席卷三秦，立降二魏，虏豹斩悦，破赵诛馀，非兵之强也，德之召也。所向风靡，罔不顺服。独燕未附，宁知命之所归乎？方今兵屯赵城，遗书北指，若能倒戈纳款，悯恤民命，不失封王，分茅百世。赵鉴不远，王其思之！ \\n 燕王看书毕，因问随何曰：“汉王兵败睢水，寄足荥阳，王业未定，何言天命之可归乎？”何曰：“大王所见误矣！不观大败，不见真命之符；不量时宜，实为井底之智。然吾汉王虽败睢水，而大风解围，白光引路，使非上天默佑，何以脱此难乎？此见圣王有百灵之助也。而荥阳驻兵以当四面，使非睿智神武，何以制天下乎？此见圣王有文武之勇也。汉以韩信善能用兵，子房善能用智，萧何运转粮饷，带甲百万，名将云从，大势已定，不待智者辩论而可知也。然西楚虽强，沐猴非人，独夫招怨，远不过一年，近不过数月，岂能久乎？大王不度时势，不审成败，而谓汉王王业未定，不亦误乎？况今赵已灭矣！唇亡齿寒，剥床以肤，大王独不惕兢之乎？”燕王闻随何之言，深加叹赏，遂召蒯彻附耳曰：“随何之言，深为有理。尔若见信，当斟酌可否，不必多费颊舌也。”蒯彻曰：“臣若到彼，观其动静，自有处决！料不辱君之命也。”燕王款侍随何，即令蒯彻往赵国来。不知如何说信？且看下回分解。 \\n  \\n   \\n  "}
{"章节": "第六十三回 行反间范增遭贬", "正文": "  \\n 第六十三回　行反间范增遭贬 \\n 　 \\n  \\n 却说蒯彻辞燕王至赵，令人报知韩信。信闻蒯彻至，甚喜，曰：“蒯彻来，燕必下矣！”遂令门吏请人相见。蒯彻见韩信礼节从容，言论温雅，谋士在左，武将列右，营伍严整，甲士精壮，方欲开口，信曰：“大夫此来，欲信罢兵息争，以为说客，盖燕果纳款投降，信自按兵不动，免使生灵涂炭也。若凭大夫数言，使我罢兵息争，而燕犹为楚藩屏，则六国之中，燕为独强，视我为甚怯矣！我将举王于易水之前，试武于燕台之上，虽乐毅复生，荆轲不死，信何惧哉！”言毕即召左右：“请大夫驿中安歇，容吾伐燕破齐后，再与大夫相见也。”众人不容蒯彻说话，即邀入驿中，陈设帏帐，各样器用之物，一色齐备。 \\n 蒯彻本欲下说词，倒被软监于此，怏怏不乐。驿门紧闭，不令人往来，打水取米，皆自缺墙中传入。如此数日，忽一日门人来报，广武君李左车来相访，蒯彻正愁闷间，闻左车相访，急开门请入相见。蒯彻见左车大哭曰：“不意公一旦以赵属汉，陈馀斩首，赵王被擒，丧位失国，甚可哀也！”左车正色而言曰：“大夫差矣！顺天者昌，逆天者亡。汉王为义帝发丧，天下之义主也，德爱及于百姓，威令行于诸侯，又兼韩信用兵如神，所向无敌，知天命者，即当倒戈而降，乃为明达。苟若囿于一偏之见，而专意于暴楚，乃是助纣为恶，而飞廉、费仲之所为也，不亦得罪于天下乎？我每与赵王陈说利害，不听吾言，遂致丧身失国，此逆天者亡也。且大夫为燕名士，须先观时势，细察兴亡。大夫自以为汉王与项王孰为真命？”彻曰：“汉王芒砀斩蛇，已符真瑞，天下知汉为真命无疑也。”又曰：“大夫以韩信、良、平与楚诸将孰优？”彻曰：“韩信、良、平为优，非楚诸将所能及也。”左车曰：“观大夫此言，则汉当兴，楚当亡可知矣。今何抑有道之汉，而从将亡之楚，知天命者果如是乎？”彻沉思半晌曰：“公言甚有理。我来赵本欲说韩将军罢兵息争，不意反被二公说我也。愿与公同见韩将军，以讲两国之好，吾亦从帐下，将图攀龙附凤也。”左车大喜，即同彻见韩信曰：“大夫蒙元帅不以为敌国之使，而厚礼相侍，深感盛德。愿归告燕王，即开城纳降，彼亦附名麾下，为元帅驱使也。”信大喜。即遣曹参、樊哙领兵一万，同蒯彻先赴燕安营毕，大兵随后即到。 \\n 却说燕王不见蒯彻回，正忧疑之间，忽有人来报曰：“蒯彻至矣！”彻入见燕王，备道汉王之贤，又兼韩信善能用兵，楚终灭亡，不若属意于汉，无为苍生苦也。燕王曰：“吾前日降汉之心已决，但欲大夫往观动静耳。今既真知其为可降，当请二将入城相见。”蒯彻遂请曹参、樊哙领人马进城。安营毕，即与燕王相见，燕王命设宴款待二将。传命预备轻骑数百名，次日，同二将来赵见韩信。信曰：“某正欲统大兵由燕下齐，以定北地，乃劳贤王远来！”燕王曰：“久慕将军威德，又况汉王宽仁长者，心欲降附久矣。今蒙传檄，即趋麾下，惟望转达汉王，早赐收录。”信大喜，即命燕王写降表，同汉使飞报荥阳。一面传令起兵伐齐不题。 \\n 却说范增、钟离昧奏霸王曰：“韩信虏魏豹，斩夏悦，破赵取燕，所向无敌，而汉王坐守荥阳，以收全功，陛下若不急为进兵，恐滋蔓愈盛，益难除矣！”王曰“连日闻报，正欲起兵，卿等所奏，实合朕意。”即传旨起兵十万，赴荥阳来。 \\n 早有汉细作闻此消息，星夜报知汉王。王急召良、平诸谋士计议曰：“项王乘韩信大兵已出，复来攻荥阳，王陵思母患病未愈，英布新回九江，诸将多随韩信出征，城内空虚，为之奈何？”陈平曰：“项王骨鲠之臣，亚父、钟离昧、龙且、周殷，不过数人耳。大王诚能捐数万金，行反间以离间其君臣，使各疑其心，则谗言易入，画计虽善，项王亦不听也。且楚兵之趋荥阳，项王本无此心，皆范增、钟离昧之言耳。使无此数人，项王岂能用其勇哉？况项王为人，疑忌信谗，必自诛戮，汉因举兵而攻之，楚必破矣。”王与黄金四万斛，不问出入。陈平多纵反间，言昧等功多，不得裂土为王，欲与汉连和，同力灭楚以分其地。项王果疑昧等，遂不与议事。 \\n 及大兵至荥阳，按下营寨。次日，项王领人马，将荥阳四面围困。一连三日，城中不见动静。霸王曰：“三军急备火炮火箭，四门攻打。”城上灰瓶石子，如雨点下来，众军士不能近城。又一连五七日，彼此两家扭拗，霸王甚是焦躁。 \\n 却说城中张良等众谋士议曰：“霸王攻城甚急，正好遣使诈降。霸王决遣使来讲和，却用陈平之计，使君臣相疑，则计行矣。”汉王曰：“倘楚不准和，则如之何？”良曰：“项王性躁，而不耐气，刚而无忍，连日攻城不下，心正暴躁，汉使一到，决然依允。”汉王即遣随何为使，先着人上城答话，开了东门，放随何出城去。何到楚营见霸王，具说：“汉王原同陛下会约伐秦，结为兄弟，后封褒中，因见路险，思欲东归，本无图王之志。今幸得关中，此心已足，愿割荥阳以西为汉界，荥阳以东为楚界，收回韩信之兵，各守封疆，以图休养士卒，共保富责。惟陛下察之！”霸王闻随何之言，寻思：“吾虽建都彭城，地方狭小，近又诸侯反叛，汉已得七八矣，不若依他讲和，且得休养安静，日后再作区画。”遂召范增等计议。增曰：“不可！此因攻城急迫，暂来讲和，实非本心。陛下只可多设火炮，增添人马，星夜攻打，城破之后，玉石俱焚。虽有韩信重兵，终于独立难成大事，此为长策。岂可听随何一面之辞，而失此机会乎？”霸王闻增言，犹豫不决。召随何近前曰：“尔且回去，侍朕再作商议。”随何曰：“陛下当自圣裁，左右之言，恐有私弊。且自下韩信大兵将到，又约会各路诸侯，不日俱来接应，内外夹攻，陛下屯兵日久，恐师老粮尽，那时欲退，反致诸侯耻笑，欲与讲和，汉王不肯依命，陛下悔之晚矣！臣虽在汉，旧实楚臣，今日之言，吐露心腹，陛下斧钺在前，岂敢欺诳？惟陛下思之，无被众人惑之也！”霸王闻何言大喜：“尔言亦有理，汝先行，朕即遣使讲和。”随何辞霸王进城，来见汉王，备说范增劝项王攻城，被臣一篇言语，说动项王，早晚有人来讲和，料陈平之计当用于今日也。王即召平问曰：“楚使早晚来讲和，汝用何计以间之？”平附耳曰：“如此如此。”王大喜曰：“此计若行，范增休矣！”于是陈平密令左有各照次安排圈套，伺候楚使。 \\n 却说霸王不听范增之言，即召虞子期曰：“汝可到汉王处说知，限三日内着汉王出城，亲与我相见讲话，汝就打听汉营虚实动静如何。”子期依命进城。闻汉王夜饮大醉未起，虞子期暂到馆驿安歇，先差一伶俐小卒，进汉营打听汉王起来未曾。从人依命入汉营，只见张良、陈平等出，即邀请到一暖阁，陈设肴馔细食美酒相款，便问：“亚父近日起居如何？差公来有何说？”其人曰：“我非亚父使也，乃楚使也。”良、平佯惊曰：“我以为亚父使，乃项王使也。”即着小卒邀出，另到一小馆，备粗食村醪相待，张良、陈平遂转出不见。从人又打听汉王方起，即回见子期，备说详细，子期甚疑之，即整衣来见汉王。王方起未梳洗，又着随何邀子期到一密室款坐，汉王梳洗毕相见。子期入密室少坐，只见室中文卷满案，两边帷帐器皿甚齐备，左右人亦不敢擅入，随何相陪茶罢，起身曰：“待吾看汉王梳洗毕，请相见。”随何出久未回，子期转身，信步到文案边，见许多文书，内有一书，首尾不写名，但云：“项王彭城失守，提兵远来，人心不归，天下离叛，大兵不过二十万，势渐孤弱。大王切不可出降，当急唤韩信回荥阳，老臣与钟离昧等为内应，指日破楚必矣。黄金不敢拜领，破楚之后，愿裂土封于故国，子孙绵延百世，臣之愿也。名不敢具。”子期大惊，暗思：“此必增之书也。近有人言亚父与汉有私，我尚不信，今观此动静，倒是真情。”遂将私书藏于袖中。壁间已有人暗窥，报知良、平。 \\n 须臾随何至，邀请子期与汉王相见，王曰：“吾与项王初受怀王约，先入关者归之，我先入关。当王于关中，今既得关中矣，初心已遂，不愿与项王终年苦战，以伤民命，情愿讲和。凡关之西为汉，关之东为楚，两家各分疆土，永罢征战。烦足下见项王，更三拜复此意。”子期曰：“我楚王已依尊命，只欲与大王相见一面，亲自讲和，亦无别意。”王曰：“既有此意，足下且回，容吾商议定，即出城与项王相见。” \\n 虞子期辞汉王回楚寨，细说从人所见，次后入密室一节，又窥得私书，探听明白的实，不敢隐讳，乞陛下详察。霸王听子期之言，将书看罢，大怒曰：“老匹夫乃敢卖朕如此！当细加问，务得实情，决不轻贷。”范增闻知大哭，乃拜伏于地曰：“臣事陛下数年，肝胆倾倒，岂敢有私？此汉行反间之计，使我君臣不和，阴相伤害，陛下不可听也。”项王曰：“虞子期乃心腹之亲，已打听的实，岂有虚说之理？”增见项王持疑不决，知其终不足以成大事，增乃大哭曰：“天下事大定矣！君王好自为之！乞念增奉事陛下数年，屡有勤劳，愿将功抵罪，请得骸骨归乡，陛下天地之恩也。”霸王亦思范增建奇绩，事楚日久，不忍加诛，遂令人送增还乡，增叹曰：“我本尽心向楚，而王乃疑我有私，非我之屈，乃楚之不幸也。”一路郁郁不乐。行至彭城，遂发背疽不起，急差人往挂牛山，请增师杨真人着疾，差人具厚币见真人，真人曰：“范增辞我下山，亦曾嘱咐：尔平生好密谋奇计，当择主而事。今却扶假灭真，残害百姓，见机不早，只待如此狼狈，以致重病缠身，还望我垂救？此亦天理关报，非假人为也！我若救尔，是逆天也。”不纳币帛，将差人逐叱下山。差人回见范增，增闻说遂倒于地下，气绝而死。时大汉四年夏四月日，范增亡，年七十一岁，范增已死，送的人回报霸王，王甚伤悼，差人赴彭城，以礼厚葬。 \\n 汉王闻增死，大喜曰：“除吾心腹一大患矣！”重赏陈平。仍把守四门，却不题请和一节。 \\n 霸王暗思：“范亚父原无私意，此必是张良、陈平设反间，误害忠良，伤吾一股肱也！记增临死之言，可见其心矣！”急召钟离昧抚之曰：“卿当安心，勿生他意。”昧曰：“臣事陛下数年，虽无才能，而一点赤心，金石不易也。亚父忠以事国，岂有他志，昨日虞子期所得私书，乃假设之辞，陛下当详察之，勿为斯人所惑也！”霸王遂立项伯为军师，凡一应大小国务，皆伯管理。因劝霸王攻城。霸王催攒军士四门攻打甚急。不知荥阳如何解救？且看下回分解。 \\n  \\n   \\n  "}
{"章节": "第六十四回 出荥阳纪信诳楚", "正文": "  \\n 第六十四回　出荥阳纪信诳楚 \\n 　 \\n  \\n 却说霸王攻打荥阳甚急，汉王患之，召群臣计议曰：“霸王攻打荥阳甚急，韩信大兵未回，邻近诸侯，又非项王之对，尔等有何良策？”张良曰：“项王因范增死，心中急躁，如何肯罢休？况近日彭城军粮又到，似有久困之意。此城若久困，或有人献策，将荥河之水绝其上流，冲灌下来，城必破矣，如之奈何？”陈平曰：“臣有一计，大王决可脱此重围，但恐无忠臣，肯为陛下赴难者。”周勃等诸将皆曰：“先生何以发此言耶？我等随大王日久，虽鼎镬在前，白刃临颈，亦何惧哉！”平笑曰：“非为此难也。盖有深意，非诸君所知也。”王曰：“计将安在乎？”附王耳曰：“如此如此。”王曰：“此计甚妙。”就着张良施行，诸将皆退。 \\n 张良归驿舍，分付左右，置酒邀请诸将赴席。诸将闻良请，俱到驿舍。良出迎，礼毕，各分宾主坐定，良于中堂悬画一轴，上画着前面车内坐一人，后有甲兵数十骑迫赶甚急，树林边藏一人。众将见了，不解其意，便问良曰：“先生悬此图何意？”良曰：“昔齐景公与晋战时，景公大败，众军尽皆遁走，止景公坐于车中，有田父御车，后追兵甚急，景公无可奈何。田父曰：‘事急矣！大王当藏于林中，将王衣服与臣更换，臣坐王车，王可脱难。’王曰：‘吾虽逃难，汝必遭擒，吾不忍也！’田父曰，‘食人之禄，当死人之事。留臣一人，不过大林增一叶耳；若存大王，实存百姓之主，使天下受福，岂小补哉！’景公依田父之言，遂将衣服更换，逃难而去。独田父坐于景公车中，二百兵追至，见车中田父，以为景公，遂擒获见晋献子。晋献子知非景公，欲杀之，田父曰：‘臣代景公而被杀，诚不足惜，但恐杀臣一人，而后来臣之代君者，惧其见杀而不肯效力也。’献子深义田父之言，乃叹曰：‘臣不避难而君得免死，臣之忠也！若杀之不祥，宜赦其罪，以成其节。’田父遂得免而还。此图乃田父代景公免难，而景公卒成霸业，青史留名，至今不朽。今汉王被困，无人效田父之所为，良因悬此画，为诸君一见也。”诸将闻张良之言，皆奋然起身曰：“父有难，子当代之；君有难，臣当代之。我等愿代王死，而出荥阳之难。”良曰：“诸君虽各有忠心，皆不似主上仪容，惟纪将军与主上相似，可以诳楚。”纪信曰：“此某之至愿也，虽冒汤赴火，亦不敢避。”张良、陈平大喜。 \\n 次日，张良引纪信见汉王，密奏纪信欲代大王诈降，汉王曰：“不可！刘邦大业未定，臣下未沾勺水之恩，今着纪将军代我赴难，我却乘便而逃，损人利己，仁者不为，吾不忍也！”信曰：“事已急矣！臣若退避，或城破之日，玉石俱焚，臣那时虽死，亦无益于王矣。今若代王之难，王得出此重围，臣留美名如泰山，今日轻性命如鸿毛耳，王不可以臣为念也。”汉王尚犹豫不决，纪信遂拔剑而言曰：“王若不依臣言，臣即自刎而死，以示无留难也。”王即下阶，抱纪信而哭曰：“将军之心，可谓忠诚贯日，千载不朽也。”因问曰：“将军有父母乎？”信曰：“有母。”王曰：“即邦之母也，吾事之。”又问曰：“将军有妻乎？”信曰：“有妻。”王曰：“即邦之妹也，吾养之。”又问曰：“将军有子女乎？”信曰：“止有一子，尚幼。”王曰：“即邦之子也，吾抚育之。三者皆邦所以为将军终身成全之也，将军无忧焉！”纪信叩头曰：“臣死得其所矣。” \\n 张良、陈平等即写降书，差人出城报项王曰：“汉被围急矣，亦不敢割地以分关中，愿出降与霸王相见，惟望不即加诛为幸也。”左右闻差人之言，即报霸王曰：“汉王差使下降书。”项王拆书观看，书曰： \\n 汉王刘邦顿首上书霸王皇帝陛下：臣邦蒙封守褒中，到被水土不服，思欲东归，以栖故址。不意人心苟从，志向狂荡，遂得关中之地。后值睢水之败，已丧胆矣，望望无归，依身荥阳，苟全性命，非有他图。韩信东征，皆彼自为，招之不来，麾之不去，非邦之罪也。陛下今乃大兵临城，指日可破，威武之下，斧钱难免。从文武群臣之议，情愿面缚出降，惟免一死。王若念怀王之约，昔日之情，悉赦往愆，恩沾再造。惟陛下其怜之！不宣。 \\n 霸王看罢书，召汉使曰：“刘邦几时出城投降？”使曰：“今夜即出降。”霸王密传旨曰：“若刘邦出降，比面见之时，即伏刀斧手，将邦碎尸万段，以雪吾恨！”季布、钟离昧领兵伺候。 \\n 却说陈平、张良奏汉王曰：“王当服便服，乘快马。”文武将士，各装束停当，命枞公、周苛，领在城人马把守荥阳，命纪信即将汉王华衣更换，坐玉龙车。将近黄昏，先出女子二千人，自东门陆续出城。左右报霸王曰：“汉王出女子数千，行未尽也。”霸王笑曰：“刘邦酒色之徒，贪恋妇女如此之多，何足以成大事？范增虑之过也！” \\n 楚军士见汉出放女子，各门皆来东门争看，夜晚之时，挨肩擦背，遂忘其军伍行阵，诸将亦各争看，不相提防也。汉王同文武将士领轻骑衔枚出西门，望成皋而去。东门女子步行又慢，及尽，将二鼓矣。只见赤帜排队而出，纪信端坐车中，黄钺左纛，前遮后拥，蜂拥而出，公然不行君臣之礼，亦不见有归降之意。项王怒口：“刘邦定醉死车中矣！见朕不下车投见，尚端坐如木偶耶？”左右执火把望车中照看，见纪信端坐不言，左右曰：“汉王如何不言？”纪信曰：“某非汉王，乃汉臣纪信也。我汉王困久，今已出荥阳，会韩元帅、英布、彭越众诸侯，径趋彭城，拘项王家小，会兵广武，与楚愿决一战，以定胜负。早间下降书乃诈降也。今汉王已出二百里外矣！”左右急报楚王曰：“车中非汉王，乃汉臣纪信也。”备将纪信之言，奏知楚王。楚王大怒，既而复叹曰：“刘邦逃之甚易，纪信代之实难，此真忠臣也哉！朕虽文武将士，收录何止数百人，未有如纪信之忠者。”急唤季布曰：“尔可说纪信降朕，朕实爱其忠也。”季布向前大呼曰：“纪信代刘邦出围，可谓忠臣，霸王怜爱，不忍诛戮，尔当感王大恩，下车投降，仍封以重爵，尔不可负王命也。”纪信大骂曰：“沐猴无知，徒尔妄想！丈夫事主，忠心不二，此头虽断，而浩气冲天，金石不磨也！生为汉臣，死为汉鬼，烈烈之志，岂汝言可感耶？”楚王闻信言，知其不可易也，遂命执火把者，各举火焚车，但见烈焰之中，众军士闻纪信骂不绝口，须臾焰既灭，车与人俱成灰烬矣！却说霸王焚了纪信，杀败汉兵，急差季布、龙且领精兵一万，追赶汉王。不知如何对敌？且看下回分解。 \\n  \\n   \\n  "}
{"章节": "第六十五回 汉周苛枞公死节", "正文": "  \\n 第六十五回　汉周苛枞公死节 \\n 　 \\n  \\n 却说季布、龙且领人马追赶汉王，连赶三日，追赶不上，军士疲乏，暂屯兵于郑村。有前哨人来报：“汉王人成皋，有英布、彭越两路救兵将到，楚兵不敢前进。”季布曰：“汉王既有救兵，不可追赶，不若回荥阳，与霸王会兵，或保彭城，或攻成皋，随霸王定夺。”龙且曰：“将军所见，正合吾意。”即拨转人马回荥阳，来见霸王。具说汉王入成皋，有英布、彭越二处人马救应，因此不敢追赶。霸王曰：“彭城空虚，无人看守，如攻成皋，一时便难取胜，不若且取了荥阳回彭城，再整精兵破成皋，擒刘邦不迟。”遂分付三军，加力攻打荥阳四门，限五日内要攻破。项王催打东门，季布催打南门，龙且催打西门，钟离昧攻打北门，四门金鼓振大，火炮火箭云梯各项，一齐攻打。城内有周苛、枞公昼夜巡视，严督军士防守，灰瓶石子蛮牌周围遮架，攻打五日亦不能下。 \\n 却说魏豹因汉王饶死，罢闲在荥阳住居。见霸王攻打城不下，遂乘马带领从人，到城上与周苛、枞公曰：“汉王弃城而走，以荥阳为废地矣！二公坚守而不降，徒自受苦，似无益于国家。倘城一破，二公能与项王为敌乎？”枞公、周苛大怒曰“汝乃反覆小人，狗彘不如，乃敢妄为议论，以惑军心！且汉王临行，以荥阳付吾二人，我二人足能坚守。今未经数日，即开门投降，苟图富贵，不恤大义，上负君恩，下负民望，有忠心以报国顾如是乎？我颈可断，此志不可移也！留汝终为后患。”即揪住豹发，一刀斩于城上，枭首以示三军曰：“魏豹欲内应，因而斩之。汝等当用心守城，勿怀二心！”众军士曰：“愿同二位将军死力守拒，决不敢退避。”项王闻知，愈加忿怒，命诸将殿督攻打。只见城内，筑起土城来，以示重垒严固，楚军见之，各有退志。 \\n 又过十日，城益不能下。霸王召项伯、钟离昧等计议曰：“荥阳久不能下，尔等有何法？”项伯曰：“攻城之法，惟患军士不肯用力耳。若一人舍死，举火烧毁城楼，众军士一拥而上，城必破矣！若迁延日久，汉王会请侯而来，荥阳终非楚有也。”霸王曰：“今日务要攻破！”遂督率诸将，急催三军上云梯攻城，城上石子灰瓶打下来。众楚军方欲退后，霸王大怒，命诸将各持枪亦攀跻而上，初被打伤数十人，随后楚军一拥齐上城来，这些汉兵拦阻不住，周苛、枞公欲急刀举往下齐砍，早被龙且左执蛮牌，右手举枪，架住宝刀，一跃而前。众军士陆续随后，尽数上城，将枞公捉住。周苛下城，整点人马，与楚交战。季布、钟离昧将东门角楼放火起来，早塌下一角，城即时破矣。楚兵趁势一齐杀进城来，周苛如何抵当得住？奔西门而走，龙且一马随后追赶不题。 \\n 且说枞公被众军士捉住，来见霸王，霸王曰：“量汝一匹夫，有何武勇，力敢抗拒天兵？今被擒来，若肯委心归降，即封汝为荥阳太守，仍令管领荥阳郡事。汝心下如伺？”枞公曰：“城破被擒，势穷力竭，有死而已，岂有归顺之理？请王早赐诛戮，以全臣节！”霸王见枞公忠义慷慨，甚怜之。又令季布从容说曰：“大丈夫建功立业，以成美名，乃为豪杰。岂可甘受其死，而寂寂无闻于世，宁不甚可惜耶？”枞公曰：“生顺死安，惟求此心无愧耳！吾今竭力守城，已尽此心。楚兵势盛，蹴尔城破，非我志衰气馁，乃力不能支也。汝今委曲下说辞，欲我归降，今日虽降，明日又叛矣！惟知有汉，不知有楚，忠心不二，万金不易也。”季布见说枞公不动，回见霸王曰：“枞公心如铁石，延颈不避其死，且云今日虽降，明日又叛，观此言则不欲归降可知矣，陛下何必重留意耶？”霸王曰：“彼既不降，命左右牵出斩之。”枞公临死之时，神色不变，众军士莫不叹惜。 \\n 龙且追赶周苛前到大林，只见周苛勒马横刀，单等楚兵到来。龙且迫至，大呼曰：“周苛！尔汉王已逃难不知所往，孤城已破，妻子被擒，尔何抗拒天兵，不早归降，何痴愚之甚耶？”苛曰：“为臣死忠，为子死孝，城破失守，此心已负愧多矣，若复俯首归降，何面目立身大地间哉？”挥刀直取龙且，龙且大怒，举枪拍马交还，战在一处。约斗二十回合，周苛拨马望大林中逃走，不防树枝钩住战袍，急难脱身，龙且马已近前，举枪高叫曰“汝若归降，免汝一死！”周苛犹将手中刀，欲断树枝，急要奔走。楚兵大队人马俱到，围住大林，将周苛捉住。龙且带领回楚营见霸王，王曰：“枞公已降楚矣，汝若归降，仍封汝为万户侯。”苛曰：“枞公、纪信与臣，皆汉廷人物，岂肯依从暴楚而苟延性命耶？”霸王大怒，令左右急设油镬，将周苛烹之。 \\n 霸王大怒进城，欲尽将荥阳百姓屠之，项伯止之曰：“不可！陛下所与争锋者，汉也；百姓皆陛下赤子，初无罪焉，若尽屠之，不亦伤天下之心乎？陛下可抚恤以安其心。暂住数日，仍取成皋，以绝刘邦归路，使无所往，邦必降矣。刘邦降，再遣兵救齐，使为羽翼，则楚不孤立而大事定矣。”霸王从其言，暂屯兵于荥阳，整点人马后取成皋不题。 \\n 却说汉王屯兵于成皋，召张良、陈平计议曰：“韩信、张耳久住赵地，闻吾前日在荥阳受围，亦不来救应，见今差人取英布、彭越二处人马，又不日到来。昨闻荥阳已被楚兵打破，枞公、周苛死节，早晚霸王决来攻取成皋，如之奈何？”良曰：“取英布、彭越已一月矣，日下将到。大王可差人往彭城，遥为之势。项王闻攻取彭城，在此决不敢久住，此谓击彭城所以解成皋也。”王即日差王陵往沛县葬母，以慰久怀，就与精兵五千攻彭城，从僻路星夜进发。 \\n 且说霸王传旨，大兵自荥阳起行，前来成皋，离城二十里安营。次日，霸王亲来城下，调度人马攻城。汉王因见楚兵在荥阳，离此不远，知楚王定来攻取成皋，预先准备韩信所置战车，周围排设严密，专等楚兵到来，霸王到城下，调遣人马，只见成皋西门密排战车，严整队伍，知汉兵有准备，不敢径来攻打，离城十里远，金鼓大作，摇旗呐喊，若有攻击之势，而不敢近城。汉兵亦扎住不动，两边相拒数日，俱未交战。 \\n 忽彭城有人来报：“王陵领兵攻打彭城甚急。”又有人报：“彭越断截楚粮道，见今取外黄十七县。”又有探马来报：“英布大兵已过南溪口，离成皋不远。”一时三处报来。霸王召项伯、钟离昧议曰：“成皋既不可遽下，彭城又恐有失，英布救兵又到，楚兵首尾不能相应，诸将有何良策？”项伯等曰：“不若今晚徐徐退去，诛彭越于外黄，抵英布于南溪，拒王陵以守彭城，此救急一时之计也。惟陛下熟思之！”霸王从其言，即分付：“今晚三军渐次退回，朕亲自断后。”不知楚兵如何退去？且待下回分解。 \\n  \\n   \\n  "}
{"章节": "第六十六回 汉王驰赵壁夺印", "正文": "  \\n 第六十六回　汉王驰赵壁夺印 \\n 　 \\n  \\n 却说霸王分付三军：“今夜徐徐退回，朕自断后。”又分付大将曹咎曰：“我兵一退去，汉王恐我复来，决走成皋。尔可领兵一万乘虚即入成皋驻扎。倘汉王复来夺成皋，尔但坚守勿与战，待我大兵到来，尔那时却出接应，必获全胜矣。”曹咎依命，领兵潜在成皋之西。楚兵一夜退尽。 \\n 早有人报汉王曰：“楚兵一夜退尽矣。”汉王召张良、陈平计议曰：“楚兵忽然一夜退去者，何也？”良曰：“此必因王陵在彭城，英布出南溪口，彭越取外黄，数处紧急，楚兵因退去。大王即今当走成皋，会合韩信，仍来荥阳操练人马，整率伺候伐楚。”汉王曰：“先生之言，正合吾意。”良曰：“汉兵如出成皋，不可径行，恐楚兵有埋伏或在临近，倘汉兵正行而或半击之，我兵决败，此亦不可不防也。”汉王乃遣周勃、柴武领兵五千，先阻成皋西路，然后大兵陆续进发。 \\n 曹咎闻汉兵行动正欲调兵追赶，有人来报周勃、柴武领兵阻西路，以此人马不敢调动。一昼夜汉兵已走尽。周勃、柴武见楚兵不出，续后又催动三军随行。曹咎打听得汉兵已远去，遂进成皋，安抚百姓，坚守四门不题。 \\n 却说汉王统领大兵，星夜前往赵城，离城五十里，先安定营寨毕，遂同十数个轻骑，驰入韩信营。此时方黎明，韩信、张耳因饮夜酒睡熟未起，汉王绕中军驰走一周，回入帐中，床头边见设一小红桌，桌上锦袱盖着元帅印，汉王令人揭起锦袱，将印取过。韩信方起身，忽见是汉王，不胜惊惶，下地俯伏曰：“臣该万死，不知大王入营，有失远迎！”王叹曰：“轻骑数人绕营，驰骤直入中军，将军尚睡未起，印已取过，左右亦无人报知。倘刺客诈称汉使因而入营，取将军之首，如探囊取物耳！将军坐镇一国，敌人新降，疏漏如此，岂足以争衡天下乎？”说得韩信羞愧满面，站立不往。须臾张耳方到，叩头伏罪。汉王亦责之曰：“汝为副将，正当参赞军务，严加谨慎，昼夜关防，勿使敌人窥探虚实，方为节制之兵。若汝营阵欠严，关防不密，纵人驰骤往来，真同儿戏，汝亦不能无罪。若以军法论之，韩信即当废斥，汝当斩首，庶可警众。但念汝等累有勤劳，又兼天下正多事，适在用人之际，姑尔饶恕。若复疏虞，决正军法！”韩信、张耳再三叩头谢罪。汉王遂持印归大营，韩信、张耳随于马后步行，赴营谢罪。 \\n 汉王入营召诸将曰：“韩信、张耳兵无节制，我一时驰入夺印，尚尔不知。倘敌人乘间而入，何以御之？似不可复用为将，吾欲易置之而另立他人，诸君以为何如？”张良、陈平密告曰：“不可！汉营诸将，无如信之能者，今日特一事之失耳，岂可因小而弃大哉？昔卫侯有将苟燮，曾赋于民，而食人二鸡子，卫侯遂弃不用。子思曰：‘夫圣人官人犹用木，取其所长，弃其所短，故杞梓连抱，而有数尺之朽，良工不弃也。今君处战国之世，选爪牙之将，而以二卵弃千城之将，使不可闻于邻国也。’卫侯从子思之言，遂用苟燮。今韩信虽有此失，而岂可没其平日之善哉？”上遂召韩信、张耳进见，王曰：“我荥阳、成皋二处受困，尔不遣兵救援者，何也？”信曰：“燕齐之地，变诈不常，兵一转动，恐复作乱。近闻荥阳被围，未见真实，由此不敢起兵。”王曰：“赵既破矣，而齐久不下者何也？”信曰：“兵久用则疲，将久守则懈，国久围则敝，敌久拒则困。臣以数万之众，累战取胜，往来齐魏之间，行数千里，若不休息士马，遽尔驰骋行阵，倘敌人以逸待劳，我兵决败。臣一向暂屯兵于此，少假宽贷，所以三军怠缓。臣近日正议伐齐，不意大王车驾幸临。臣数日后即伐齐，以定六国，大王可屯兵于修武，复取成皋，臣伐齐后即与大王会兵伐楚，以定天下也。”汉王大喜，是日封韩信为大相国，仍掌元帅印。张耳为赵王，备守赵地。汉王从韩信之言，遂屯兵于修武。 \\n 一日，郦生从容为王言曰：“昔汤放桀，武王伐纣，皆封其后；秦伐诸侯，遂灭其社稷。今诚能立六国之后，而君臣百姓，必皆戴德慕义，愿为臣妾，大王南面称霸，楚必敛衽而朝矣。”王曰：“甚善。”即令工匠刻六国印，就令郦生行佩以封六国。议定尚未行，张良自外来谒王，王方食，即以郦生所议具告张良，良大惊曰：“谁为大王设此谋也？请借前箸为大王筹之！昔汤武封桀纣后者，必度能制其死生之命也，今大王能制项王之死命乎？武入王殷，发粟散钱，偃革为器，休马放牛，示不复用，今王能效之乎？且天下游士，离亲戚，弃坟墓，从大王游者，以为能成功名也；今复立六国之后，游士各归事其主，大王谁与取天下乎？且六国无强于楚，若立其后，仍复屈挠而从楚也，大王焉得而臣之？诚用此谋，大事去矣！”汉王啜食吐哺，大骂曰：“竖儒妄为筹策，几乎败我之事！”即令工匠销熔其印。郦生被王叱辱，负愧数日。 \\n 张良知其为郦生之谋，因以言抚之曰：“良实为国不避私隙，不意乃郦生之谋。今始知之，良心甚是不安。但论事当观时势之强弱，今汉虽得楚之半，而项王尚在强胜之时，岂可封六国以自立？此先生惟见汉与汤武同，而未见汉之所以异也。”郦食其曰：“谨受公之教矣，岂敢有隙耶？”生一日又与良复议：“楚得荥阳而弃敖仓不守，欲汉复取荥阳，此议如何？”良曰：“此议甚善，先生当急与汉王言之。”郦食其因与张良复又言于汉王曰：“王者以民为天，而民以食为天。夫敖仓天下转输久矣，闻其所藏军需甚多，楚拔荥阳，而不坚守敖仓，乃引兵而东，此天所以资汉也，愿急进兵复取荥阳，据敖仓之粟，塞成皋之险，杜太行之道，距飞狐之口，守白马之津，以制诸侯形胜之势，则天下知所归矣。”王因顾张良而问曰：“此议如何？”良曰：“此议乃确论也。”汉王遂起兵复取荥阳。不知如何？且待下回分解。 \\n  \\n   \\n  "}
{"章节": "第六十七回 楚霸王复取外黄", "正文": "  \\n 第六十七回　楚霸王复取外黄 \\n 　 \\n  \\n 不说汉王复取荥阳，韩信屯兵赵地。且说霸王离成皋，一日到彭城，不意王陵围彭城十余日，密差人探听前路消息，闻霸王已离成皋，王陵乘机即退兵，从北路投荥阳僻路而回，霸王乃安抚宫眷，筵宴群臣。忽人报彭越下梁十七城，屯兵外黄，抢掳居民，郡县望风归降，大梁地方，因而作乱。霸王曰：“朕前日屯兵荥阳，被彭越绝楚粮道，至今痛恨于心。今又侵扰梁地，堪恨外黄守令，不能据守城池，遂尔降越。前荥阳纪信、周苛、枞公抗义守城，宁死不屈，何朕躬所养诸吏，无一人为朕守节者？朕若复取外黄，决尽将一城之人屠之，以雪此恨！”项伯、钟离昧谏曰：“陛下久征在外，有劳圣体，不若且遣龙将军统兵代陛下东行，陛下暂屯兵休息，料彭越一勇之夫，亦不足以成大事。”霸王曰：“不然！英布助汉作乱，韩信下齐甚急，彭越大扰梁地，尤为切近。见今田广屡次求救，朕欲差龙且救齐，以安唇齿。彭越作乱，非朕不足以剿灭此贼。”遂整点三军，次日起行。 \\n 却说彭越差人探听霸王人马从那路来，以何人为前驱，务要哨探停当回报。去人数日回说道：“霸王径趋东路而来，临近郡县，已开城复降，止有外黄六郡县，尚闭城相拒。将军急遣兵迎敌，前驱并无先锋，止是霸王亲统大兵杀将来，人马浩大，势不可敌。”彭越闻说，急召栾布等众人相议曰：“项王亲来，其锋不可当，不若北走谷城，复取昌邑，待楚兵去，而复夺梁地，此为上策。如力孤恐不能胜，专属意于汉，合兵拒楚，此为中策。若恃武勇，与楚交战而决雌雄，倘一破而入，孤城恐不能固守，为楚所破，此为下策。”彭越曰：“据汝等所议，不若北走谷城为上策。仍令副将周菹，外黄令仇明守城，虚立旗帜，四门紧闭，使项王不知吾远遁，我得以尽力取昌邑以为根本。不然，则楚兵挠其后，不惟昌邑不可得，而我兵亦恐罢之不足用也。”栾布曰：“将军所见甚高！尤当乘楚兵未至，今夜轻骑就好出城，勿令临近郡县知之，庶为严密。”仇明曰：“将军远去，得以自便。倘孤城失守，外黄之民，决遭屠戮。”侧边立一小童，挺身而出曰：“此事无忧！倘城破之时，吾往说之，管教项王倒戈而息争，全城而免害也。”彭赵大惊曰：“此子乃何人也？”仇明曰：“此某长子仇叔也，今年一十三岁。母生时，梦太庚入胎，年五岁能侍，七岁读书，过目成诵，人呼为奇童。某每有宾客满坐，遍能酬答，或诗或文，随口成章，不差一字。平日极有胆气，观今日要见霸王，足知其莽壮矣。”彭越谓童子曰：“汝见霸王有何说？”童子附耳曰：“如此如此。”越大喜曰：“尔虽年小，足能救一城百姓，将来福德不可限量矣！”越至晚整点三军齐备，各衔枚出北门，径趋谷城，随到开城投降，复取昌邑旁郡二十余城。共得粟二十余万斛，陆续差人押解荥阳、成皋，接济汉食，汉王得以从容聚兵，军需不至缺乏。 \\n 彭越离外黄十余日，项王方到，见城上旗帜严整，四门紧闭，并无一人答话。霸王曰：“且着三军安营，看城内有甚消息？”一连三日，不见动静。项伯曰：“此必彭越不在城内，虚设旗帜，阳为声势。可催三军攻打，看他如何？”霸王曰：“然！”遂下令，着三军加力攻打。金鼓大作，火炮震天。城内百姓目见，一齐哀哭来见令尹仇明曰：“霸王大怒，千里火飞，眼见此城，目下打开，我等百姓，皆是死数。望众大人可怜百姓无辜，遭此锋镝之苦，早早开城归降。若得霸王回心，一城生灵，又得再造也。”周菹、仇明众人计议，四门各插降旗，两边俱设香案，遂开了城，令百姓大呼曰：“我外黄原是楚地，岂敢抗拒天兵？情愿请车驾进城。”霸王闻言，即挥动三军进城，与项伯等计议曰：“外黄围困数日，方始投降，朕将男子年十五以上成壮丁者，逐于城东，尽坑之，以雪此恨。”百姓闻之，均放声嚎哭。有舍人仇叔急止之曰：“尔百姓不必号哭，恐惊动项王，反致其怒，待我亲往说之。” \\n 仇叔至楚营请见霸王，巡哨卒报入中军，霸王曰：“着来相见！”只见一幼童，生得眉清目秀，自外从容而来，霸王曰：“汝小儿年未十二三，乃敢不惧军威，而遽来见乎？”童子曰：“臣为陛下之赤子，陛下乃臣之父母，以赤子而见父母，恋恋之怀，犹恐不及；何军威之足畏乎？”霸王大喜曰：“汝小儿不畏军威而来见，欲下说词乎？”童子曰：“臣欲陛下德比成汤，功同舜尧，体天地之心，垂好生之德，四海一家，万邦称庆，岂敢于陛下前摇唇鼓舌为说客耶？”霸王曰：“既汝不下说词，即令大兵扎营，欲将壮丁坑杀于城东，汝来有何话说？”童子曰：“臣闻爱天下者，天下人爱之；恶天下者，天下人恶之；利天下者，天下人利之；害天下者，天下人害之。爱、恶、利、害，皆起于上之人，而下固随之也。昔彭越甲兵一至，强劫百姓，百姓惧其诛戮，不得已而归降，终日翘首仰目，专望大王天兵到来，以解倒悬，如赤子望父母也。今闻陛下欲尽将一城壮丁坑之，前日百姓畏彭越而归降，今日百姓望陛下而解救，陛下又复欲坑之，则百姓将何所归乎？是陛下不爱此百姓矣！不独外黄百姓不蒙陛下之爱，从此大梁以东，尚有许多郡邑，闻陛下坑外黄，则皆闭城坚守，或尽数逃走，天下从此不爱。百姓尽行坑之，谁与陛下守天下乎？”霸王闻童子之言，甚是喜悦，即传旨人马不许毫厘侵扰百姓，尽赦其罪。须臾，周菹、仇明等伏罪朝见，霸王尽赦之。只见一城百姓，欢声满道，深感舍人之德。 \\n 霸王在外黄屯人马五日，即起身。彭越所下十七城，复归于楚。霸王悉定梁地，与群臣商议要追赶彭越，钟离昧、季布曰：“彭越乃疮疥之疾，不足为患。见今刘邦复取荥阳，争夺成皋，大司马曹咎恐难固守。陛下当乘势即解成皋之危，克复关东，阻汉兵不得长驱，使韩信遽难救应，陛下可获全胜。若少迟缓，汉王安定根本，恐难图也。”霸王曰：“成皋有曹咎坚守，已分付不可出战，待朕亲往却开城出迎，内外夹攻，汉必走矣。”钟离昧曰：“臣先领一枝人马攻荥阳，陛下亲统大兵救成皋，复取此二处，却远定关东而归彭城，则大事定矣。”霸王曰：“善！”于是差钟离昧领兵一万复取荥阳，自统大兵救成皋不题。 \\n 却说汉王军临成皋，先令王陵攻城，曹咎坚守不出。一连三日，并无动静。汉王曰：“此必项王曾分付曹咎坚守成皋，侍他定了梁地却来解围，就与我兵交战。吾闻曹咎乃楚大司马，为人性刚，最不耐事。”急令三军城下百般辱骂，或坐于地下，或赤身而立，又举白纸幡上书曹咎之名，一连毁骂五六日。曹咎闻之，忍耐不住，遂领一万兵开了城门，放下吊桥，冲杀出来。汉军尽弃衣甲，或弃旗鼓，向汜水渡河而走。曹咎忿怒，催动人马，亦渡汜水，方渡一半，只见两岸无数汉兵摇旗呐喊，分头而来，为首四员战将，周勃、周昌、吕马通、灌婴，将楚兵四面围住，杀死一半，截在汜水一半。曹咎左冲右突，不能得出。四将各举兵器来战曹咎，曹咎战未数合，抵当不住，勒马要走，四将围住，如何得脱？到此楚兵已破，前有汉将截住去路，后有汜水，又不能渡，进退两难之地，遂自刎于汜水之上。汉王急鸣金收兵，催人马进城。成皋百姓，见汉王进城，尽皆欢悦。汉王复得成皋，又得楚宝货，遂宴请大小将官。 \\n 忽有人报：“英布自陈留会合太守陈同，共领兵三万，与汉取成皋。”汉王大喜曰：“吾欲复取荥阳，正无人守成皋，今得英布来，正合吾意。”随召英布等入见。英布领陈同入见王，行礼毕，王抚谕曰：“前过陈留，得太守取粮，今又同英布而合兵趋成皋，二君之功，他日当比太常矣！吾复取成皋，正无大将把守，二君此来，适合吾意。”王遂命英布、陈同守成皋，领大兵复取荥阳。未知如何？且看下回分解。 \\n  \\n   \\n  "}
{"章节": "第六十八回 郦食其说齐降汉", "正文": "  \\n 第六十八回　郦食其说齐降汉 \\n 　 \\n  \\n 汉王大兵至荥阳，先差王陵探听城内消息，城中虽有官吏守城，而无兵马。闻汉兵临城，守令吴丹召父老曰：“汉王长者，不可失也，吾等当开门投降，不可使动干戈，徒遭锋镝。”众父老曰：“惟命是从。”于是守令吴丹即率诸父老出城迎接汉兵，汉王统大兵进城，安抚百姓毕，钟离昧兵方到。探听人报汉王曰：“钟离昧领兵一万，离荥阳三十里下寨。”王曰：“钟离昧远来，人马疲乏，正好统兵截杀，不可待彼安定营寨，恐一时难以攻击。”乃差王陵、周勃、灌婴、周昌四将各领三千人马，分头杀出，围住钟离昧。钟离昧扎营未定，见四面汉兵冲杀而来，急出迎敌，左有王陵，右有周勃，前有灌婴，后有周昌，四面夹攻，钟离昧如何抵当得住？弃营逃走，四将领人马追赶。楚兵见无主将，先自乱动，四溃奔走，汉兵尽力追杀，生擒活捉，不计其数，马匹器械，尽皆得之，诸将各相争取，以此钟离昧领败残人马得投大路而去。诸将乃回见汉王，王大喜，重赏四将讫。 \\n 霸王亲统大兵趋成皋，闻曹咎自杀，汉已得成皋，命英布、陈同把守。钟离昧攻荥阳，被汉杀败，两处俱失利。霸王遂屯兵广武，以此两家相拒，各未交敌。 \\n 韩信屯兵赵地，因见霸王一齐起兵救成皋、荥阳，尚未攻齐。齐王田广闻韩信大兵欲攻杀，甚患之，百姓一日常有十数惊。后传至荥阳，有郦生知此消息，暗思齐王如此惊惶，若往陈利害，彼定然归降，不动声色，而卒能下齐七十余城，吾之功不小也。”遂来见汉王密言曰：“今燕赵已定，惟齐未下，诸田未族最强大，近楚多诈，虽遣数万之师，未可以岁月破也。臣仰仗大王明诏，凭三寸之舌，陈其利害，说齐降汉，使为东藩，不劳张弓矢而能屈人之兵，所谓谋之上者也。”王曰：“先生果能说齐归汉，使此免动干戈，一国苍生之福，百世无穷之利也。乘韩信人马未动，先生正好急趋齐说之。” \\n 于是郦生带领从人辞王赶齐国来。一日到齐，不入馆舍，径投府来，令人传说，有汉使郦食其特见齐王，陈说利害，救一国生灵。门吏奏知齐王，齐王请郦生入内，郦生由中门而行，徐徐进内，旁若无人。齐王怒曰：“汝来吾国，欲下说词，乃敢抗礼入见，欺吾国无尺寸之兵乎！”郦生曰：“汉王带甲百万，威震中外，韩信屯兵赵地，即欲席卷而来。齐民如鱼游釜中，危在旦夕，大王是位亦难保矣！吾之此来，一则救万民之命，一则保大王无虞，实齐国之盟主，上邦之使命，非有求于大王，何屈礼以见之耶？大王如不欲保齐国，即杀吾以正臣礼，如欲为百姓计，安得不从吾所好乎？”齐王曰：“吾齐国地方数千里，国富兵强，南阻楚淮之势，北镇燕境之雄，西有魏赵，东接海隅，内有文臣致治，外有武将安边，按甲屯兵，坐观胜负，如何危在旦夕？”郦生叹曰：“大王何欺人之甚耶？大王自度与项王勇武何如？项王得关中而不能守，走彭城而不能敌，五国皆叛，关中尽失。今齐以千里之区而欲抗全胜之汉，不亦误乎？”齐王沉吟不语。郦生又曰：“大王不必沉吟，先须观天下之所归，而后知兴亡所决。某不知大王果能识天下之所归乎？”王曰：“不知也。”生曰：“大王若不知天下之所归，宜乎以我为抗礼也，方今事势，楚若强而实弱，汉似弱而实强。以天下封疆汉得七八矣，楚仅二三分耳，不知修德，尚尔纵横妄为，不自退省。今汉王以缟素为资，为义帝发丧，布恩威于天下，而天下莫不信从，明并日月，德同尧舜，见今据敖仓之粟，塞成皋之险，拒飞狐之口，杜太行之道，守白马之津，抚安百姓，虎视天下，吾知天下之所归者，诚在汉不在楚也。大王急早归附，倒戈卸甲，开城纳款，全一城之生灵，为万世之长策。臣之此来，实为齐，非为汉也。大王宜熟思之！”齐王闻生语，起身谢曰：“先生此来，实为寡人，适语言冒渎，幸望恕罪。请问如何归降？”郦生曰：“大王先差人赍降表，臣在此候汉王到来，与大王一同请见。”有田横在侧便道：“韩信见屯兵于赵城，恐一时前来，大王不曾准备，何以御之？”郦生曰：“某此来非私行，乃奉汉王明诏而来，韩信岂敢抗违？”齐王曰：“先生可写书与韩信，约会退兵，庶可准信。”生曰：“臣就写书达知韩信。”郦生即修书一封，差从人同齐使赴赵，止韩信进兵。 \\n 却说韩信在赵屯兵日久，正欲计议伐齐，忽有人来报：“郦大夫差人来下书。”韩信令至帐下，其人曰：“郦大夫奉汉王诏，与齐陈说利害，齐王愿罢兵请降，今已具表赴成皋，齐七十余城尽归汉矣。有书在此，上见元帅。”韩信接书拆封，书曰： \\n 汉大夫郦食其顿首，书奉韩元帅麾下：生奉王旨出使于齐，罢兵息争，委心帖附，顺天休命，悉归王化，皆仰仗汉王之圣明，实赖元帅之威德，不动声色，下齐七十余城，免三军汗马之劳，救一国生灵之命。兹遣小启上达，乞罢干戈，旋师成皋，休军养威，举众伐楚，六国景从，恢弘大业。元帅之功，铭之鼎彝，某不敢贪大功为己有也。食其再拜。 \\n 韩信看罢书，大喜，对来使曰：“既大夫已下齐矣，我即旋师归成皋，与汉王会兵伐楚。齐王打听汉兵到徐州，随遣兵来协助，共力破楚。”韩写了回书，打发来使回齐国报知郦生。郦生得书，来见齐王，齐王甚喜，乃与郦生终日高歌饮酒，遂不理国事。 \\n 韩信自得郦生书，与张耳计议赵兵自成皋会汉王，合兵一处以伐楚。方欲发落三军，只见阶下一人，高叫：“不可！不可！若听郦生之言，误了元帅大事。我有一计，使齐七十城，唾手可得，其功尽归元帅矣。”其人为谁？乃燕士蒯彻，字文通。信曰：“尔何所见而不可旋师？”彻曰：“公带甲数万，将一岁余矣，止下赵五十余城。今郦生乃一儒士耳，掉三寸之舌，凭一篇之言，下齐七十余城，以将军之威德，反一竖儒之不若，旋师何面目以见汉王耶？不若依臣之愚见，乘齐不作准备，整点三军，直抵齐境，干戈一指，齐必瓦解。”信曰：“郦生此来，非是私行，乃奉王命而行，我若复又举兵而东，恐拂王命，且又不利于郦生也。”彻曰：“汉王初命将军取齐，其意已定，今又遣哪生说齐，此必哪生夺将军之功，而以言语鼓动汉王，初非王之本意也，将军若旋师而回，诸将亦叹将军为无能，此后汉王轻将军而重儒士也。纵使破楚，亦无光矣！将军熟思之！“张耳曰：“文通之言，深为有理。将军专阃外之权，何王命之足拘乎？”信听蒯彻之言，即时整点人马，同张耳等不来成皋，迳向东齐而来，不知郦生性命如何？且看下回分解。 \\n  \\n   \\n  "}
{"章节": "第六十九回 烹郦生韩信背约", "正文": "  \\n 第六十九回　烹郦生韩信背约 \\n 　 \\n  \\n 却说韩信人马离赵，北行过黄河，由大路进发，所过郡县，望风逃避，将近齐境，早有人报入临淄。齐王此日正与郦生饮酒高会，见人来报，大惊，急忙召田横等商议，横曰：“韩信大兵三十万，长驱而来，其势甚盛。若出战，必力彼所破，不若深沟高垒，相拒勿战，急差人求救于楚，待楚兵到，却出齐兵夹攻，信可破也。”齐王曰：“郦生何以处之？”田横曰：“且未可伤郦生，待汉兵到城下，着郦生再与韩信讲解，倘可回兵，亦不失初意；若信不退，那时斩郦生不迟。”齐王曰：“我思郦生既说我降汉，韩信今又起兵前来，显是使我不作预备，却令韩信乘无备而来，甚为可恶。”横曰：“韩信虽来，未见虚实，待到城下，看哪生有何话说。” \\n 齐君臣正议事间，左右来报韩信大兵已到，离城三十里下寨，旗帜严整，金鼓大作，其锋不可当。齐王急召郦生曰：“先生前日有书说韩信回成皋，今如何又来取齐？反覆不定，显是通同相谋，智赚寡人，使我无备而取之耶？”郦生曰：“臣来非私行，乃奉汉王明诏而来。今韩信背约，复起攻齐，非惟卖臣，实欺汉也。”齐王曰：“先生既着我降汉，今韩信大兵又临城下，先生虽非欺诈，其迹可疑。烦先生即写书与韩信，如果退兵，先生实力不欺；如兵不迟，即是合同欺我，似难容情。”郦生曰：“写书恐或不的，待臣同齐使往说之，料韩信必还矣。”齐王笑曰：“先生此去，若信依其言，尚可望其复来，若信不依，是纵虎入山矣！岂有复来之理耶？正欲留先生为质耳！”郦生曰：“既王疑臣，即修书往达之，死生存亡之几，实决于此。”于是郦生修书，差从人叮咛分付，再三拜复元帅，虽不以我为重，而王命差我说齐，岂不足为重耶？” \\n 差人出城，径投汉营来。巡哨小校传报入中军，韩信正升帐，差人呈上书，信拆书观看，书曰： \\n 郦食其顿首再拜韩元帅麾下：前蒙手书即旋师成皋，齐王得书甚喜，随写书差人申报汉王。今将军复统兵取齐，似与前书不合，致使齐国君臣以我为欺诈，将欲斩首以雪其恨。某死不足惜，而王命差遣，齐表已行，今又反覆变更，使汉使遭诛，而王命不能取信于天下，将军独能安于心乎？某命悬于旦夕，惟将军其垂救焉！食其顿首位血拜。 \\n 韩信看罢书，沉吟不语。蒯彻曰：“将军犹豫不决者，将欲从郦生之言乎？”信曰：“郦生奉王命而说齐，我今破齐，齐必杀郦生矣，恐于王命有碍。”彻曰：“王命先遣将军伐齐，而无止将军之诏，将军伐齐，奉王初命也。若既遣将军，而又复差郦生，其失在汉王，不在将军也，将军何惑焉？”信曰：“若齐杀郦生，是吾杀之也，吾心实不忍焉！”彻曰：“一人之命可舍，平定一国之功，难再遇也！轻重大小之分，昭然可见，又何区区为儿女子之态乎？”信曰：“如之子言，郦生之请，不可听也。”遂发回书与来人，而语之曰：“郦大夫前日下齐之时，须先讨汉王手诏，命我暂屯兵赵境，然后由赵适齐，待齐王已降汉，仍过赵，令我之师回成皋，方为从长之议。尔大夫不使我知，私窃说齐，贪为己功。齐实惧我大兵在赵，不得已而归降，非其本心，今日虽降，不久决然复叛，那时又劳人马远征，往返之费，甚是不便。不若今日一鼓而灭齐，以除后患，虽伤大夫一人之命，而成我平定一国之功，他日论功行赏之日，大夫子孙亦得埒土而封，勿以今日数数怨我也。”差人进城，将韩信之言，细说一遍。郦生大骂曰：“我被胯夫卖了也！”齐王闻知，怒曰：“竖儒既不能取信于人，乃敢私窃过齐，欺侮寡人！”急唤左右设油镬，拿住郦生，以囊裹其首，撞入油镬烹之。 \\n 齐王烹了郦生，传入汉营，韩信大怒，亲催三军攻打齐城，十分紧急。齐王惊惶，召田横计议：“即今彭城救兵一时难到，齐指日可破，为之奈何？”田横曰：“与其坐而待虏，孰若今夜开城，决一死战，胜负未可知也。”齐王从其言，随即点就人马。近晚先差数小校到城上，探看汉营灯火，照同白日，刁斗不乱，队伍整齐。小校下城回报，田横曰：“若复畏惧，何以破敌？”即率大兵开了东门，杀出城来。此处正是曹参巡哨，一边飞报入中军，一边整点本部人马，与田横对敌。田横手捻长枪，一马当先，大骂曰：“胯夫偶尔得志，便敢欺人，快出与吾决一死战！”曹参大怒，举刀直取田横，田横举枪交还，两人战在一处，战到二十回合，未分胜败。韩信挥动大队人马冲杀来，田横抵当不住，保护着齐王杀开条路，一拥而出。夜黑之际，韩信分付不必尽力追赶，恐防伏兵，且又旗鼓难辨，以此田横保齐王同大小三军径投高密县来。 \\n 却说韩信次日杀入城来，安抚百姓，休养士卒，再商议要追赶齐兵。那齐王到高密，接连马上差三起人，不分昼夜，急往彭城催讨救兵。一日差人到彭城见霸王，备道齐王被韩信围困，十分危急，呈上表文曰： \\n 齐王田广稽首上言：国不可以独治，势不可以孤立；独治则不足以宏化，孤立则不足以御侮。仰惟陛下威德所加，海内顺附，一统之基，可立而侍。岂意刘邦作孽，疆宇振动，韩信弄兵，封埴侵扰，三秦既失，二魏败亡，燕赵新破，五侯瓦解。惟齐乃陛下之孤注，楚国之噤喉，苟复为汉所得，贝陛下孤立而独治，欲图大统宏济，恢复皇猷，非岁月可计也。伏乞早遣大将，统率精兵，拯溺救焚，以解倒悬。若齐封一破，沿路郡县，迎刃而下，彭城亦恐摇动也。万惟陛下速赐乾刚，急为明断，齐国幸甚！百姓幸甚！ \\n 项王览表毕，急召龙且、周兰曰：“尔可领精兵三万，前到临淄、高密等处，破汉救齐，星夜兼行，早奏凯歌，勿得迟延！倘有缓急，早差人前来奏知，朕亲领大兵救援。”龙且曰：“陛下放心，臣此去决斩韩信首级，献于御帐下。”霸王大喜，即将所有狐裘赐与龙且，又斟御酒，人各三杯。龙且、周兰谢恩，辞霸王离彭城，前来临淄救齐。毕竟龙且如何与韩信对敌？且看下回分解。 \\n  \\n   \\n  "}
{"章节": "第七十回 韩信囊沙斩龙且", "正文": "  \\n 第七十回　韩信囊沙斩龙且 \\n 　 \\n  \\n 一日，龙且大兵到高密，离城三十里扎营。齐兵正与汉兵相拒，高密城将已攻破，正在危急之时。韩信闻龙且兵到，暂勒兵退五里，召诸将曰：“龙且乃楚之名将。仗武勇而来，可以智取，不可以力敌也。尔诸君当如此如此，则龙且可破也。”众将各听令依次而行。 \\n 却说龙且升帐，与周兰计议曰：“吾平生知韩信易与耳，寄食于漂母，无资身之策，受辱于胯下，无兼人之勇，其人不足畏也。”周兰曰：“不然！韩信自下三秦而来，所到之处，无不风靡，虽霸王亦曾被车战败走彭城，其人足智多谋，变诈莫测。将军当仔细防备，不可轻敌。虽乞食受辱，乃信自知有今日，不欲与群小相较，未可以为无能也。”龙且曰：“韩信虽所向得胜，但未遇劲敌耳，若遇智勇兼全之士，信岂能用其谋哉？”即差人下战书。差人到汉营见信，呈上书，曰： \\n 楚大将军龙且书付汉诸将知会：韩信用兵，未逼劲敌，如魏豹不听周叔之谏，以致丧师；陈馀不用左车之谋，而斩■水；燕王畏声势而暂降，非心之服；三秦失地利而偶败，非战之罪。吾今受命救齐，与信决战，则非诸国可比。尔等速延颈以待，勿自退悔！ \\n 韩信看罢书大怒，要斩来使，诸将劝免，乃痛责三十杖，遂于面上以朱书“来日决战”四字，放回差人。差人到楚营，哭告龙且，说韩信百般辱骂，将某要斩，诸将劝免，痛打三十，面上书四字放回。龙且大怒，就要出战，周兰再三劝住。 \\n 过了一宿，次日早起，三军造饭毕，龙且结束威严，耀武扬兵，来到阵前，单搦韩信出马，韩信一马当先，与龙且答话。龙且曰：“汝原是楚臣，背楚降汉，擅作威福，已侵扰关中数大郡矣。尚自不知止，乃敢抗拒天兵，快早下马投降，免汝一死！”信大笑曰：“汝来送死，尚尔不知，乃敢摇唇鼓舌耶？”龙且大怒，举刀直取韩信，信挺枪交还，二马一来一往，兵刀并举，战到二十回合，龙且精神倍加，韩信却诈败，向东南奔走，龙且笑曰：“吾固知信怯也！”遂尽力追袭。周兰拍马随龙且之后，望潍水而来，到河边见潍水尽掣去，信卒过河，周兰大疑之，急向龙且马前阻之曰：”潍水乃长流大河，今却无水，此必阻上流而不行，使我兵过河，放水而下，将军何以御之？”龙且曰：“韩信已大败，逃命不暇，岂有深谋？况河水随旱涝而为多寡，当此十二月隆冬之时，正水涸之际，河内以此无水，何足为异？”又见汉兵前驱大进，忽有人来报韩信只在前面不远，龙且闻说韩信相近，挥动人马，过河尽力追赶。到中流远望见高悬一灯球如斗大，龙且急到灯球边，见立一木牌，上书六大字云：“吊灯球斩龙且。”周兰等众军士俱来周围看牌，龙且曰：“此必韩信因我大兵追赶甚急，欲阻我兵退，故此设牌以惑军心耳。”周兰曰：“夜深之际，岂能一时便有此牌？此必韩信诱引我兵追至此处，想有埋伏，故设此灯球为记，使汉兵望灯球而来。不若将灯球砍倒，汉兵自乱矣。”龙且举刀即将灯球砍倒，只见西边无数汉兵呐一声喊，潍水上流水，滔滔汹涌而来，波翻洪浪，疾如箭发，霎时就到。楚兵正在潍河中流，大水一至，如何阻当？尽将楚兵淹没。龙且闻水声将近，急策马前奔，龙且马乃千里驹，一跃已到北岸。才然得去，当头一声炮响，闪出曹参、夏侯婴，众将围绕上来，龙且围在中间，不能得出。夜晚之时，难辨彼此，虽举兵冲杀，怎当得汉将举刀枪一拥齐上？龙且措手不及，被曹参一刀，斩于潍水北岸，此是韩信因龙且骁勇，又性烈如火，先令柴武为万余囊，满盛黄沙壅住上流潍水，中间悬挂灯球为记，写明六字，使龙且看见，定然发怒，砍倒灯球，灯球一落地，即去沙囊，则大水自上流而下，疾如飞箭，遂将楚兵淹死。岸上埋伏众将围住，龙且不能得脱，以此斩龙且于此处。周兰乘夜黑乱军中逃走，不知去向。 \\n 韩信斩了龙且，走了周兰，军声大振。齐王在高密，如坐针毡，急召侄田光并田横来商议曰：“龙且如此骁将，尚被韩信杀了，我兵势孤，岂能保守？不若乘汉兵未曾围城，统率人马入海岛避难，待承平之时，看楚汉两家已决成败，那时再作区处。目令虽欲投降，汉王亦不准信。”君臣一夜商议停当，次早领率人马，开了东门一拥而出。早有人报入中军，韩信急点大兵追赶。行二十里，却有夏侯婴因追周兰不上，人马正回，却撞遇齐兵，拦住去路，就把齐王田广捉住。缚绑了田广，田横不敢恋战，杀开条路，径往海岛避难。夏侯婴将田广解回，正遇韩信大兵，备说捉了田广，走了田横。信曰：“可惜田横走了！”大兵队回高密，安抚百姓毕，行文各郡县，望风归降，齐地悉定。 \\n 韩信仍将大兵移于临淄驻扎。韩信见齐王宫殿华丽，心下甚喜。蒯彻在侧已解韩信之意，即近前言曰：“齐地当五岭之东，凭负山海，东有琅琊，西有浊河，海岱之间，为都会之地，四塞之固，东道之雄也。将军今悉平定，军威大振，郡县畏服，可差人上表，请假齐王印以镇，为将军根本之地。机会适逢其时，不可失也！” \\n 正相议间，忽人报汉王差使命至，韩信急迎使命入内，行礼毕，使命曰：“有王手诏在此。”韩信急捧诏开读。不知诏内有何话说，且看下回分解。 \\n  \\n   \\n  "}
{"章节": "第七十一回 蒯彻说韩信背汉", "正文": "  \\n 第七十一回　蒯彻说韩信背汉 \\n 　 \\n  \\n 却说韩信正与蒯彻计议，欲讨齐王印为假王以镇之，其心欲占齐地以为根本。忽有人报汉遣使命赍诏至，韩信率领大小诸将佐，远迎诏入城，行礼毕，左右开读诏曰： \\n 寡人用将军计，得楚十数大郡，势亦少振。而霸王久稽太公，志尚不悛，使我父子离间，方寸日乱。近又欲会兵成皋，与我鏖战，以决雌雄。但相拒日久，士马益困，遽与争衡，恐难取胜，非假两势之威，何以成万全之策，故差使星驰召将军急来相议，协力破楚，料将军以胜齐之师，而克久困之楚，兼以奇谋妙算，其奏绩可立而待矣。将军宜速来，以慰惓惓。 \\n 韩信读罢诏书，款待使命，急欲整齐三军启行。蒯彻曰：“将军正好乘此机会，差人同使命讨齐王印，急立为王，然后兴兵同力伐楚，此正有所挟而取之也。倘过此时，恐难正得。”韩信曰：“正合吾意。”次日，信请使命至中军，备道：“齐民多诈，反复不常，须假齐王印先在此镇抚定，然后兴师伐楚不迟。吾欲使命同我差人往荥阳一行，未审使命之意如何？”使命曰：“就与差人同往。”信大喜，即出金帛厚赠来使，就写表差周叔与使命同行。不一日，来到荥阳，使命同周叔入见汉王，呈上韩信表文。汉王拆表观看曰： \\n 汉大相国臣韩信稽首顿首上言：国无其主，难以化理；民非权合，何以制伏？臣仰仗天威，随到奏捷，斩龙且于潍水，擒田广于成阳，军威虽镇，而人心未定。古尝称齐地多变诈之国，反复不常，恐或为乱；臣愿请齐王印，暂为假王以镇之。待民心宁辑，即统兵随车驾伐楚，则疆宇奠安，海隅宾服，世为汉土，于变时雍矣。臣未敢擅便，赍表上请定夺。不宣。 \\n 汉王看罢信表，怒骂曰：“孺子乃敢欺朕如此！吾困于此日久，旦暮望其来助我，反欲自立为王耶？”张良、陈平急近前蹑王足，附耳语之曰：“大王虽得楚数十大郡，见今楚兵屯于广武，目下攻汉，汉方不利，宁能禁之自王乎？不若因而立之，使信自相保爱，卒为大王用也。不然，使信或自变，则复生一大患矣。”汉王亦悟，因复骂曰：“大丈夫定天下，制服诸侯，即为真王，何以假为？”遂召周叔近前，问韩信如何取齐，郦生如何被烹？周叔备将韩信、郦生往来二次书札，并吊灯球斩龙且，擒田广，一一从头说了一遍。汉王跌足长叹曰：“郦生自高阳相见，一向与寡人相处，凡事多赖匡辅，未得补报。一旦被田广烹之，甚可怜惜。”即召纪录官，从公备录郦生功绩，他日论功封赏之时，看郦生有几子，照功封爵。随写手敕，封韩信为东齐王，因遣张良佩齐王印赴临淄来。 \\n 一日到齐，与信相见叙礼毕，良曰：“将军欲讨齐王印为假王，王以将军破赵下齐，其功不小，当即为真王，何以假为？因差小子赍申符封将军为齐王，镇抚三齐，制服诸侯。就召将军整饬兵马，急解成皋之困，还兵伐楚，早定天下，将军亦得坐享太平也。”韩信遂接印符，捧读手敕，敕曰： \\n 建国亲候，所以连属天下而成其治，三代之制也。相国韩信，屡建奇功，克定疆宇，不世之勋，当铭钟鼎。新破齐地，甚难制服，不有隆爵重权，何以号令群下？即封信为齐王，俾治齐地，以安东土。仍调本部人马，克日期会，戮力伐楚，尔其钦哉！故谕。 \\n 韩信读罢手敕，向南谢恩毕，连日设筵款待张良，其余诸将佐，俱行拜贺礼。张良因辞信曰：“汉王屯兵荥阳，日夜思念太公，不得还国，又闻项王要攻打成皋，见今王欲起兵，与楚会战，救取太公，足下可急早起身，不可缓也。”信曰：“待转行各郡县知会，旬日内即启行矣。先生径于王前，善为我辞焉。”就复遣周叔预先谢恩，随后人马陆续进发。韩信便择日升齐王殿，具冕旒，受所属大小百官朝贺。 \\n 却说龙且败残军士，有逃回彭城的，急报与霸王，备说韩信斩龙且，追周兰，大破楚兵，虏齐王田广，逼田横不知所往，下齐七十余城，见今屯兵临淄，指日与汉王会兵，要来与楚决战。霸王闻说斩了龙且，大惊，急召钟离昧、项伯曰：“不意韩信果能用兵如此！即今汉王屯大兵于荥阳、成皋之间，两处遽难以为敌。朕欲差一能言之士，说信复归于楚，但无此能言之士，为朕使命耳。”钟离昧、项伯曰：“若陛下此举，乃社稷洪福也。臣一向有此意，不敢进言。况韩信原是楚臣，使复归于楚，极力顺理。今有大夫武涉，智过苏秦，辩如子贡，陛下可差此人，往说韩信，当教信俯首纳降，与陛下解忧也。”霸王急召武涉，备金帛之物，令往临淄说韩信。 \\n 武涉当领从人道临淄，令左右报知韩信。信曰：“此人素能唇舌，想此来必下说词。”召进相见。武涉见信行礼毕，将项王所与金帛之礼呈上称贺。信曰：“昔与大夫同力事楚，为一国之臣，今日各事其主，相与敌国，具此礼欲何为哉？”武涉曰：“大王统百万之师，为一国之王，威德所及，远近畏服，非敢言昔日在楚为臣也。今具此礼，乃项王仰大王之名，赎昔日之罪，欲与大王共享无穷之富贵，先具此礼，以通二国之好。”信曰：“极贵莫如为王，吾今既为齐王，人臣之位极矣，又何他求哉？”涉笑曰：“大王若依臣言，齐王之位可保；不然，则今日灭楚，明日则不能保此位矣！”信曰：“汝欲何说？”武涉曰：“霸王差臣来说大王者，欲与大王连和，三分天下，鼎足而立，各守封疆。大王奇谋妙算，尤出二王之右，大王若从某说，富贵可常保矣。未审高见以为何如？”信曰：“大夫之言，虽若有理，以我中心度之，昔在楚事项王，官不过郎中，位不过执戟，言不听，计不从，故背楚而归汉。汉王授我上将军印，予我数万众，解衣衣我，推食食我，言听计用，故吾得至此而为齐王。汉王其亲信于我如此，我苟背而复归于楚，不祥也。虽至死而此心不易！幸烦大夫为我深谢项王。”仍将金帛付武涉，涉见韩信不可以言动也，遂辞信回楚去。 \\n 蒯彻知天下大权已归于信，因来说信曰：“臣昔日曾遇一异人，授以相法，请为足下相之。连日相君之面，不过封侯，相君之背，贵不可言。”信曰：“先生何为发此言耶？”彻曰：“昔天下初起之时，最难为力，忧在亡秦而已。今楚汉分争，使天下之人，赤胆涂地，暴骸中野，不可胜数。楚人乘力席卷五国，遂威振天下，然迫于西山，而不得进者三年矣。汉王距巩洛，阻山河，一日数战，无尺寸之功，此二王智勇俱困之时也，其命皆悬于足下。莫若两利而俱存之，三分天下，鼎足而立，其势莫敢先动。足下据强齐，从燕赵，困民之欲，西向为百姓请命，则天下风从而响应矣。盖闻天与不取，反受其咎，时至不行，反受其殃。足下熟思之！”信曰：“汉王待我甚厚，吾岂可以向利而背义乎？”彻曰：“始张耳、陈馀相与为刎颈之交，及争张黡、陈泽之事，张耳遂杀陈馀于■水之南，头足异处。今足下文于汉王，必不能固于二君之相与也，而事多大于张黡、陈泽者，故臣窃以为足下必汉王之不危已，亦误矣。野兽已尽，而猎狗烹，愿足下深虑之！且勇略震主者，身危；功盖天下者，不赏。今足下戴震主之威，挟不赏之功，欲舍是安归乎？”信曰；“先生休矣！吾方念之！” \\n 数日，蒯彻复来说信曰：“夫听者，事之候也，计者，事之机也，苟听过计失而能久安者，鲜矣。故智者决之断也，疑者事之害也。审毫厘之小计，遗天下之大数，智减知之，决弗敢行者，百事之也祸。夫功者，难成易败，时者，难得而易失。时乎时乎不再来！”信犹豫不忍背汉，又自以为屡建大功，汉王终不负我，料齐地可保也。蒯彻方说罢，只见麾下一人，高声大叫：“大王莫听蒯彻之言，有失人臣之节。我与蒯彻见汉王去，要见个明白！”吓得蒯彻魂魄不知有无。其人未知是谁？且看下回分解。 \\n  \\n   \\n  "}
{"章节": "第七十二回 霸王伏弩射汉王", "正文": "  \\n 第七十二回　霸王伏弩射汉王 \\n 　 \\n  \\n 其说其人为谁？乃太中大夫陆贾也。陆贾曰：“盖言事者，先观其势，次观其形，苟势强而形弱，非弱也；形胜而势衰，实衰也。以方今言之，楚若胜矣，形之胜也；汉似弱矣，形之弱也。元帅当强弱胜衰之间而未定也。以今汉王虽暂时不利，而天下之势，已得八九，人心归附，天命默佑。萧何有宰相之才，而忠贞不二；良平有孙吴之智，而机变莫测，兼之以英、彭、樊哙之勇，周勃、王陵、绛、灌诸将之强，福德绵绵，万世不拔之基已定矣。汝乃不观形势，凭一时口舌之巧，必欲元帅背汉，倘元帅一时听从，是画虎下成，反类犬者也，不亦误乎？”蒯彻被陆贾一篇言语，说得如痴似醉，半晌无言可答，因寻思：“我若随韩信一同伐楚，纵有功劳，倘有人将我劝韩信背汉之言，传到汉王耳边，郦生之烹，指日可见矣！”自此遂佯狂于市，自歌自笑，非复昔日之蒯彻。韩信亦知彼微意，遂不计较。即传令大小将佐，择日统大兵赴荥阳，会诸侯伐楚不题。 \\n 却说汉王终日思念太公，无计可施，因语良、平曰：“太公家眷久拘彭城，不得还国，此心郁郁不舒，纵有天下，不可一朝居也！二卿有何策，使太公得归，此不世之功也！”良曰：“霸王以太公为质，岂肯放归；必是大鏖战一场，然后心服，那时却使人讲和，庶有还国之日。”正议间，忽有人来报萧何领一枝北番人马，同一番将进关中来助汉伐楚，王曰：“番兵远来，破楚必矣。”急召入内相见。萧何领番将入内，行礼毕，王问曰：“番将从何而来？”何曰：“番将姓娄名烦，北貉燕人也，慕大王之德，由沿边投咸阳而来，情愿同力破楚。臣审究的实，因催督粮储，就领来人见大王。此人善骑射，有万夫不当之勇。”汉王看娄烦身高一丈，面目狰狞，王甚喜，就赐衣一袭，金百两，着令帐下听用。 \\n 且说霸王因龙且被韩信杀了，十分忿恨，急点人马径赴荥阳来。早有人报知汉王，备说项王因韩信斩了龙且，急起十万大兵前来，与汉要决胜负。汉王大惊，召群臣计议。萧何曰：“新来番将娄烦，正好与楚对敌，王陵等诸将协力帮助出战。韩信即日将到，两下夹攻，料此阵管教破楚矣。”汉王遂拨王陵等四将帮娄烦出战。 \\n 却说霸王人马到荥阳，离城三十里安营，先使人谓汉王曰：“天下匈匈，徒以吾两人相距不宁也。愿与王决雌雄，毋徒疲天下赤子为也！”汉王笑谢来使曰：“吾宁斗智，不能斗力。”霸王闻知大怒，即令丁公、雍齿、恒楚、虞子期诸将，出马与汉挑战，汉遣娄烦出战，众将鼓噪大进，并不答话，各举兵器齐攻娄烦。娄烦举大刀相还，左拨右逼，前拦后冲，战五六十合，娄烦刀法愈紧，气力倍加，众将抵当不住，早退下阵来。楚营中有护驾四将，季布、李蕃、张月、项昂，各挺兵器与娄烦截杀，娄烦并无毫厘惧怯，就举刀与四将对敌。汉营中王陵、周勃等，见娄烦交战许久，恐一时有失，急出马冲杀过来。楚将被众将冲杀，拨回马便走。娄烦按下刀，壶中取箭，连发四矢，李蕾、张月早中箭落马，季布见二将中箭，伏鞍走回本营，项昂见二将落马，欲回马救援，不防面上早中一箭，急用手拔时，却被王陵近前一刀，斩项昂于马下。大杀楚兵四散逃走。 \\n 霸王闻之大怒，自披甲持戟来战娄烦，娄烦方欲披开弓放箭，霸王龁目大叱一声，举戟便刺，吓得娄烦马倒走十数步，目不能视，箭不能发矢，遂逃入汉营。霸王急追赶，只见汉兵风靡而走。汉王问左右：“追烦者为谁？”左右曰：“项王也！将入汉营矣！”王大惊，急退入后寨，汉诸将死命抵住。项王勒马大叫：“汉王出马与吾答话！”于是汉王亦披甲出马，来到阵前，左右前后众多汉将防护。项王曰：“自与汝争锋数年之久，未尝自相交战，要决胜负。吾今与汝且敌，以定雌雄，勿得终日相距，以苦三军也。”汉王曰：“吾非好与汝相距也。汝罪恶贯盈，神人共怒，因此同天下诸侯，共伐无道，为民除害也。今略节数汝之罪，使三军静听：汝背怀王之约，左迁我于汉中，罪之一也；汝矫杀卿子冠军，罪之二也；救赵不报而擅劫诸侯入关，罪之三也；烧秦宫室，掘始皇墓，私其财物，罪之四也；杀秦降王子婴，罪之五也；诈坑秦子弟二十万于新安，罪之六也；王诸将善地而徒逐其故主，罪之七也；放逐义帝，自都彭城，夺韩梁地以自王，罪之八也；使人阴弑义帝于江南，罪之九也；为政不平，主约不信，天下所不容，大逆无道，罪之十也。吾以义兵，从诸侯，诛残贼，使刑余罪人，以击匹夫，吾将乃与尔挑战耶？”霸王怒甚，举戟便刺，汉王脱身便走，众将各举兵器遮护。有钟离昧伏弩二千矢，一声号炮，众弩齐发，一矢正中汉王前心，幸赖有软甲遮护，止伤胸肤，正觉疼痛不能忍，恐惊疑人心，遂以手指足曰：“偶被楚贼中吾足指，幸无伤也。”诸将见汉王被伤，无心应战，各退下阵来。霸王挥动三军，乱杀汉兵，急欲攻入汉营，正在危急之际，只见东南一骑马飞报，说韩信人马已到成皋，彭越又阻楚粮道。诸将闻知，不战自乱，汉王遂传令且着各自收兵回营。张良、陈平诸将入帐看视，汉王虽未内伤，而胸肤已破，遂卧病不起。良曰：“楚势已弱，韩信大兵到成皋，大王当强起以安士卒，就入成皋。与信会约，汉楚之大事，决于此矣！”汉王从其言，急起以劳三军。张良分付诸将：“楚兵被彭越阻绝粮道，三军无粮，决难存住，只一二日便走，汝等随后徐徐进发，赴成皋与韩信会兵破楚。”诸将各得令，准备行装启行。 \\n 却说霸王与诸将商议曰：“见今楚军缺粮，韩信人马又到成皋，荥阳一时难破，不若屯兵广武，差人催攒粮运，庶不脱节。”钟离昧曰：“陛下圣见极当，今晚就好起身。陛下须亲统一支人马断后，以防追赶。先差诸将率领大兵前驱，当从山南僻路进发，以防韩信奸计，恐前路有阻，则首尾不相接应。”各分付停当。到晚众将领大兵先行，霸王断后，一夜人马退尽。巡哨小校报入汉营曰：“楚兵一夜退尽矣。”良曰：“不出吾所料也。”遂传令着诸将先启行，汉王卧于军中，徐徐进发。行未一二日，韩信差夏侯婴、周叔，领一万人马来荥阳，请汉王入成皋会兵伐楚，正遇汉王，夏侯婴、周叔急下马到车驾前启奏：“韩信命臣两人请大王车驾幸成皋，会兵伐楚。”汉王甚喜，就令夏侯婴等合兵一处。 \\n 不日到成皋，韩信率领大小将佐，出郭远接汉王入城。王升殿受韩信等百官朝拜毕，汉王曰：“元帅远征在外，屡建奇功，多有勤苦。今被项王累次侵扰，已经七十余战，百姓不得安生，将士不得宁辑，今得元帅大兵远来协助，料此会胜楚必矣。但太公不得还国，终日食不下咽，元帅若救太公还国，父子完聚，万世之功也。”信曰：“项王若不大战一场，心终不服，岂肯放太公还国？臣今与大王会兵务与项王决个雌雄，目下管教太公还国，大王放心！”王曰：“寡人专望元帅早奏凯歌，以慰悬悬。”韩信辞王，率领大兵出城外平川旷野之处扎营，操演人马，择日赴广武与楚会战。未知楚汉胜负如何？且看下回分解。 \\n  \\n   \\n  "}
{"章节": "第七十三回 广武山楚汉会兵", "正文": "  \\n 第七十三回　广武山楚汉会兵 \\n 　 \\n  \\n 不说韩信操演人马择日破楚。却说霸王屯兵广武，与项伯、钟离昧等诸将计议曰：“见今汉兵会各处诸侯，总集人马，要与朕决战，但楚军缺食，难以持久，尔等有何良策？”项伯曰：“太公拘禁于此，未曾还国，何不取来，令太公修书一封，下与汉王，令彼退兵，然后放太公回成皋；若仍前与楚相距，定将太公诛戮，使刘邦为万世之罪人也。陛下若依此计，可抵百万雄兵也。”项羽依项伯之言，差人往彭城取太公。不一日，取太公到广武，来见霸王。霸王召太公入帐下，以言抚之曰：“汝子刘邦，终日与我相距，略不以汝为念。吾今取来，命汝修书一封，着汝子罢兵息争，我就放汝同吕氏回成皋，使汝父子夫妻相聚，汝以为如何？”太公曰：“刘邦自幼贪财好色，不顾父母，今乃以富贵为重，遂弃我如陌路人一般，恐书去亦不济事，为之奈何？”霸王曰：“汝且修一封书寄去，看他如何，再作区处。”太公于是修书一封，呈上霸王，霸王看罢书曰：“刘邦见此书，若不退兵，真所谓禽兽衣冠者也！”即差中大夫宋子连赍书赴成皋。 \\n 一日到成皋，有人报汉王曰：“楚遣大夫赍太公家书在外。”汉王闻说太公有书到，即召张良、陈平曰：“楚遣中大夫宋子连赍太公家书到来，此是何意？”良曰：“此是霸王欲为退兵之计，故使太公付家书，欲大王退兵。大王见书切不可哀泣，只依如此如此回答，管教旬日内，太公还国，虽在楚亦不至害伤。”汉王依张良之言，遂召宋子连入见。呈上太公家书，汉王拆书捧读，书曰： \\n 太公付书汉王刘邦：尝谓虞舜大孝，弃天下如敝履；汝以富责为重，视我如路人，自睢水遭虏，今经三年，幸蒙楚王秉好生之德，不即诛戮，拘处公所，日给饮食，得延性命。王后吕氏，思想太子，泪不能干。汝任意纵横天下，略不以为念，真铁石心肠，土木形骸也！即今霸王取我至广武，累次要诛，欲悬头成皋，以彰汝不幸之罪，我再三哀告，特修以家书付汝，汝可思此身从何而来？世间万物以何为重？若解此理，便如大舜视天下如敝履耳，作速罢兵，取我还国，使父子夫妇完聚，岂不美乎？若仍屯兵相距，我之命决难保，汝纵有天下，是舍父命而图富贵，万世唾骂，汝心岂能自安耶？临楮泣书，汝当自省！ \\n 汉王宿酒未醒，看罢家书，醉眼朦胧，若不经意，便说：“我与项王同事怀王，结拜为兄弟，我之父即汝之父，我父在楚，就如在我汉营一般，何必较论彼此？若是霸王杀了我父，岂不独天下人骂我，亦骂汝霸王也！前日霸王阴使季布弑了义帝，尚惹天下诸侯至今切齿，今若杀了我父，不惹天下唾骂？昔孟子尝说杀人之父，人亦杀其父，所差一间耳。汝回去上覆我太公，且宽心在楚营住些时，就如在我汉营一般。”更不说罢兵息争，只混说了一篇，就着两女子扶入帐后歇息。大夫宋子连欲去，未得讨个回信，欲下去，汉王已入内不出。张良、陈平众人设酒款待宋子连，以言催促回广武去讫。 \\n 却说霸王专候宋子连回话，忽左右来报，宋子连回营，霸王宣入，宋子连将汉王所言，从头备说一遍。项伯在侧曰：“观汉王所为，终不足以成大事，大王只准备与他交战，料汉亦不能取胜也。”霸王曰：“刘邦乃酒色之徒，视父母妻子如草莽，岂与彼较是非哉？”宋子连曰；“臣入见汉王时，尚宿酒未醒，看了书通不以太公为念。”霸王曰：“太公且着在楚营伺候，缓急尚有用处。”随召诸将选精兵二十万，各安营寨，预备汉兵到来。 \\n 且说韩信操练人马已毕，汉王病伤已平复，召信计议伐楚，信曰：“霸王屯兵广武，持久方懈，正好作速攻击，臣人马操练已精，请大王进发。”王曰：“此行全仗元帅调遣。”于是韩信统领大兵先行，汉王人马陆续前进。一日到广武，离楚营三十里下寨，信吩咐诸将，用心防守合营，远来恐有攻劫。随后汉王亦到，与韩信对面安营。至晚，汉王与张良、萧何、陈平等商议攻守之策，因差人召韩信一同筹画。差人回说韩元帅不在营寨，闻左右传说，今晚领数十轻骑，投东南而去，不知所往。王大惊曰：“楚汉相距，数十万甲兵屯住于此，主将夜晚逃遁，不知所往，莫非惧楚兵之强而远遁乎？或是赚我于此，而欲与霸王连和乎？”王甚疑虑不决。张良等亦相议，不知何谓。王复使小校打听信营动静，小校回报营中更鼓甚明，防备甚严，但不知元帅往何处去。王曰：“汝可近营探看，得消息回报。”王掌灯坐守。将过五鼓，月已沉西，小校急走回报：“元帅回营矣！”王犹豫半晌，差萧何往问之。何带领数从人，徐步前往，只见灌婴巡哨，问：“丞相何往？”何曰：“欲见元帅。”婴曰：“元帅尚秉烛未寝。”即同何到中军，与信相见。信曰：“丞相深夜相访，其必有疑于心乎？”何曰：“元帅今晚远出，至夜深而归，不知何所往也？”信曰：“平川对敌，徒恣野战，项王武勇，恐难取胜，因亲往寻一诛项王之处，明日好分遣诸将，各认方向，临期随机应变，自有妙策。虽君臣父子之间，亦不可先传也。主上同丞相诸公，看信明日破楚，擒项王，便知方略。”萧何听说甚喜。回见汉王，备说前情，汉王大喜。 \\n 却说次日韩信召诸将听候军令，樊噌、灌婴作第一起，周勃、周昌作第二起，靳歙、卢绾作第三起，吕马通、杨喜作第四起，张耳、张苍作第五起，娄烦作第六起，夏侯婴、王陵作第七起，曹参、柴武作第八起，英布作第九起，汉王同诸将第十起。各近前密切相议停当，各领精兵五千，照定地方驻札，炮响为号，急出攻战，待项王引入广武，已无出路，这十起人马总会一处，圆山围绕，可擒项王矣。韩信人马调拨已定。 \\n 却说霸王带领诸将，蜂拥而来，差季布索汉王答话。汉营中韩信出马，请霸王相见。霸王一马突出于军前，大呼曰：“韩信尔原是楚臣，前日使武涉召尔复归楚，尔何执昧不从？今日尔勿得再施奸诈，与尔对敌，决个胜负！”信曰：“陛下当代帝王，正宜高拱清穆，遣将调兵御外侮可也，岂可亲操戈矛，与臣下较论胜负，自取屈辱耶？”霸王曰：“汝能说，敢与我战十合，便倒戈息争，将天下让与汉王？”信曰：“勇不可自恃，强不可持久。倘陛下而有一挫败于臣手，枉坏一世英雄之名，悔无及矣！愿请良将，与臣决战，陛下且回御营，不失威仪也。”霸王听信言大怒，挺枪直取韩信，韩信虚掩一枪，向东南而走。霸王催动三军大叫：“今日定捉此胯夫，以雪我无穷之恨！”钟离昧、项伯、项庄、周兰、虞子期、桓楚、丁公、雍齿、周殷等，分头随霸王追赶韩信。信引霸王渐渐入广武山，钟离昧急向前曰：“广武山只有此出路，倘紧关之处，用兵阻塞山口，我兵决受困矣！陛下且未可尽力追赶，略少待后军到来，暂且扎营于此，以观事机何如？”言未罢，前军忽报：“韩信不知所往，前面俱是土山，再无别路。”霸王曰：“既前无出路，且暂屯兵于此，待后军扎定阵脚，徐徐退后。”忽见后军来报：“后军人马被汉将樊哙、灌婴截了一半，不得进发。”只听四面八方，金鼓震天，尽是汉兵围合，把住山口。钟离昧曰：“前有大山之阻，后有汉兵围绕，陛下不可在此屯兵，当就此时杀出重围，以救后兵，否则首尾不能相应，楚兵一散，陛下遽难收拾矣！”霸王曰：“山口把住，决有重兵围绕，一时冲杀不出，反被围住，我兵受害矣。不若仍照追赶韩信旧路，杀过山去，必有走路，汝等陆续催趱前来，庶脱此重围也。”项伯曰：“恐山路畸岖，大兵不能前进，又将奈何？” \\n 正相议未定，四面火炮齐举，不知多少汉兵卷地面来。正北上，樊哙、灌婴、周勃、周昌；正西上，靳歙、卢绾、吕马通、杨喜；左哨张耳、张苍；右哨夏侯婴、王陵；中军汉王同诸将一拥凑来，楚兵不战自乱，诸将按捺不住，霸王大怒曰：“吾破秦兵之时，破釜沉舟，未尝败北；今遇汉兵何乃自怯如此？”挥动人马，冲杀出来，正遇九江王英布，拦住去路，霸王大骂：“叛国之贼，有何面目相见！”布曰：“放弑义帝，乃汝所为，致使天下诸侯骂我，我今正诛此悖逆，以明心事！”举斧直取霸王，霸王举枪交还。霸王与英布战五十回合之上，娄烦人马一面冲来，楚军遂乱。季布、恒楚急举兵器出马，高叫：“陛下且少歇，臣杀此贼！”霸王暂收住枪，拨转马回到山阜，看二将出马，英布、娄烦就势与二将对敌。 \\n 正斗间，曹参、柴武人马又到，四面汉兵又围绕上来，钟离昧近前请霸王向前杀过山去，虽路径狭窄，却人马觉少些，似无预备。霸王急兜转马，仍照旧路趋广武山。天渐昏黑，近山见韩信在山顶上，扎营高坐，两边笙歌齐奏，作欢饮酒。霸王见之，大怒曰：“胯夫乃敢欺我如此！”急令左右诸将催动人马，分头上山，务捉拿韩信。诸将得令，正欲鼓噪上山，忽见山上擂木炮石，打将下来，军士俱不能上。霸王切齿嗔目，便欲亲自上山，季布谏曰：“不可！此正韩信设此奸计，欲陛下动怒，亲自上山，恐夜黑之际，须防炮石流矢。不若且暂过一宿，侯明日天晓，看那路兵少，撞杀出去。” \\n 霸王勒回马，方待少歇，只见汉兵翻江搅海而来，山边高阜处树木皆被火炮烧着，黑晚火起，照如白日。楚兵大乱，呐一声喊，都走了，被汉兵杀的杀了，擒的擒了，止剩霸王并诸将有百十余骑，围在中间。霸王见汉兵势重，奋勇杀透重围，正遇娄烦，娄烦举枪拦住霸王，霸王举枪交还，战未十合，被霸王一枪刺娄烦死于马下，合拢众将，冲杀出阵。方欲行，又遇柴武、王陵各举兵器，拦住去路。霸王力战二将，杀到山脚下，天色甚黑，闻涧水潺潺，马不能进，忽汉兵复又围绕上来。霸王自思曰：“前有川水之阻，后有汉兵围绕，又是月黑之时，不辨东西，吾必危矣！” \\n 正在急中，只闻后军乱窜，纷纷退避，有二将杀入阵来，火把之下，认是楚将周殷、桓楚，原领五千人马，不曾失散，闻楚王在山南受困，因此领本部人马策应，果见霸王在此被围。霸王乘周桓二将人马，复又冲杀出来。天渐发亮，举头四望，皆是汉兵，杀得楚兵尸横遍野，血流成渠，犹闻金鼓震天，旗帜沿山，一带连络不绝。霸王与周殷相议曰：“朕自会稽以来，与诸侯交兵，何止三百余阵？未见如韩信用兵利害如此！”周殷曰：“陛下先声已久，韩信因此预备这件阵势，诱楚兵进山，四面围绕，遂中此奸计，陛下与臣等须冒险冲杀出去，庶脱此难。若再俄延一时，恐汉兵复又攻击入来，以逸待劳，我兵疲乏，何以抵当？”霸王曰：“吾冲其前阵，汝收后脚。” \\n 霸王遂奋然突出，汉兵见者，莫不四下逃避，周殷、桓楚随后拼杀。约行五里，只见山凹下，鼓角齐鸣，喊声大震，一彪军出，为首两员大将，乃周勃、周昌也，骤马拦住，大声叫曰：“大王趁此下马投降，免致取辱！”霸王大怒，拍马举枪来迎二将，战不数合，二将败走，不敢追袭，望山北大路冲来。一声鼓响，四下伏兵又起，楚兵渐次又伤大半。走不到五七里，前面战声又起，为首两员大将，靳歙、卢绾，阻住楚兵。霸王复战二将，按下枪，举鞭打二将，二将遮架不迭，卢绾左臂上着一鞭，打落下马，众军士救回，靳歙望阵后逃走。霸王又行五七里，忽见伏弩齐发，楚军五千人俱被伏弩，十损七八。周殷、桓楚舍死随霸王策马急急杀出，霸王鞭法神出鬼没，因此伏弩不得近身，遂出重围。周殷、桓楚身被伤数处，一路接连收拾败残军马并楚将季布、钟离昧等，陆续从大路寻觅而来，正遇霸王，合兵一处，径回楚营。汉兵追袭二十里，韩信大获全胜。 \\n 汉王回营，请韩元帅会议。韩信整衣急来见汉王，王起身称射曰：“寡人赖元帅行师，大破楚兵，几获项王，使彼他日闻吾兵至，不战而胆落矣！”信曰：“仰仗天威，大克全胜，但项王未就擒获，须急击勿失，使无复再回彭城可也。”王曰：“元帅当留意，作急攻取，寡人拱听凯还，使三军早得消息，彼此亦自安也。”于是韩信复整三军，来攻楚营。未知如何？且看下回分解。 \\n  \\n   \\n  "}
{"章节": "第七十四回 置太公挟汉退兵", "正文": "  \\n 第七十四回　置太公挟汉退兵 \\n 　 \\n  \\n 却说霸王同诸将回到楚营中军坐定，查计损折人马三万有零，周殷、桓楚、季布、虞子期俱中伤，帐后调理，诸将暂休息数日出敌。传令毕，不觉过了二日，有细作小校打探汉营消息，回报曰：“韩信整点人马，一二日又来与楚交兵，各处诸侯军马陆续而来，现汉兵共有五十余万，萧何转运粮储，积聚荥阳，自成皋相连五百里，俱是汉兵。”霸王闻说，召钟离昧、项伯等商议曰：“汉兵势重，又兼韩信善能用兵，我兵在此，不可久待，况又绝粮，似难与争锋，尔等有何长策？”钟离昧曰：“太公见在楚营，明日陛下出师，置太公于俎上，使汉王见父子之情，自然伤感，着他退兵，免太公一死；如不退兵，决将太公入烹，汉王见时，必然哀求请免，或有别议，此为长策。若恃勇与战，恐复蹈广武之困。愿陛下裁之！”霸王曰：“烹太公亦不难，但恐人耻笑，”昧曰：“欲为退兵之谋，何惜人耻笑？”相与议定。 \\n 次日霸王整率人马，将太公绑缚在马上，杀奔汉营来。早有人来报：“霸王将太公绑缚在马上，不知何谓。”汉王闻之，放声大哭曰：“我生不能以奉养父母，因为争天下，反致我父如此受苦，不若急早降楚，以救我太公还国。”张良、陈平急止之曰：”大天何执一如此耶？此是霸王因见汉兵围困甚急，故将太公来，欲陛下退兵。况今大事已定，岂可遽然归降乎？大王不可心急，须以智胜之。”汉王曰：“闻太公捆缚在马上，不觉此心十分哀痛，纵天下得与不得，亦何要紧？救我太公，实第一件大事！”良、平曰：”霸王到阵前，定将太公置于油镬之上，要逼大王退兵，大王如此如此，管教项王不敢烹太公也。”言未罢，人报项王到阵前，要请大王答话。 \\n 韩信闻项王来，预备于平川之上，排下阵势，周围列下战车，两边旗帜严整，静静肃肃，鸦雀不闻，刁斗不鸣，甚是威武。楚兵见了，先自惧怯。霸王遂勒住兵不动。汉王到阵前大呼曰：“霸王兵穷势困，急早归降，庶得裂土，世为楚王，免今目下受戮。”霸王大怒，叱之曰：“刘邦匹夫，乃敢出大言，以辱我耶？”急举枪直取汉王，汉王背后樊哙、灌婴、周勃、王陵四将突出，拦住霸王。霸王力敌四将，正在酣战之际，忽汉阵上一声炮声，中军黄旗荡动，只见四面八方合围上来，把霸王围裹在阵中，四将各向方位。霸王左冲右突，不能得出。众军士随着霸王，亦无走路。霸王定睛看那阵时，四望如连城之状，不分东西，难辨出入，愁云漠漠，惨雾朦朦，寻思：“又中韩信之计！吾闻战而误入其阵者，以外应破之。不然，一时妄动，便遭擒矣！吾营中将士，必有知此阵势者，待外边打入，却乘机杀出，庶脱此阵也。”正思虑间，只见季布、周兰、周殷、钟高昧从阵东门打入，霸王即乘势接应，君臣五人，奋力踊跃，荡开一条血路，冲倒汉兵，一拥而出。韩信亦不敢追赶。 \\n 霸王回到楚营，召诸将问曰：“何人知此阵法？”周兰近前奏曰：“韩信此阵，乃太乙阵也。有生门，有死门，有阴阵，有阳阵，虽有向背，而四面合一，若八卦阵，实为八卦也。如走生门而入阳阵，必得活路；若不知妄入，必遭擒获。臣少从龙山李少仙学道，尝闻太乙阵之说，臣以此领诸将，从生门而入，策应陛下，遂出此阵。”霸王闻说大喜。于是钟离昧曰：“陛下且将太公回营，今日不必与汉交兵，容一日却将太公置车前号令，待将兵退后，陛下回彭城招集兵马，休养士卒，再作良图。”霸王遂回营。 \\n 却说张良、陈平商议救太公之策，遂于楚降卒中，选一伶俐小校，入帐中以言抚之曰：“我看汝相貌，将来亦有功名，但汝杂于众军卒之中，何日得显？我今差汝干一要紧大事，若成此功，定在封赏之贵。”小校曰：“军师有何吩咐？”良曰：“有书一封，差你做细作，往楚营捎与大司马项伯，因你是楚军；定有相识亲故，你可乘空便将此书密密递与项伯，就说是我捎与他的。他有甚话语，你可来回我的话，须要小心仔细。”小校曰：“此事甚易，军师快写书来，我就往楚营，见项老大王，管教下书得信回话。”良大喜，赏劳小校，将书礼就贴肉藏定。小校仍前楚军打份，前来楚营。有巡哨军士看见小校，原是楚军，问：“你如何得回？”小校曰：“我前日阵前被汉兵活捉去，我暂时归降，我父母妻子皆在彭城，如何降汉？因此逃回。明日烦你众位，引我见项伯将军，报姓名入队伍。” \\n 此日项伯正点看三军毕，巡哨军引小校见项伯曰：“这个军士，前日被汉兵虏去，今日逃回，我等不敢隐藏，引来见老大王，他仍要入队伍，我等不敢擅专，请自尊裁。”项伯召小校近前问曰：“汝在汉营，曾见张良否？”小校曰：“我就一向伏侍张军师，时常说老大王名姓，甚是看顾我。只因我父母妻子在彭城，终日思想，以此逃回。”项伯曰：“张良如何时常说我？”小校见项伯问的紧，回顾左右无人，近前却向身边取出书来，密密递与项伯曰：“我临来时，张军师吩咐，将此书呈上老大王。”项伯接书，拆开观看，书曰： \\n 旧交故友张良书奉大司马项老将军麾下：昔承馆谷之心，后托云水之游，自意富贵无心，功名绝念；岂料志有龃龉，不遂所愿，羁縻于此，不过苟延岁月，非有他望也。但汉王仁厚长者，终成大业，不忍舍去，以此恋恋左右，如鸟依人，人自爱之，安得兀然高坐，不画一筹耶？因昨有霸王欲烹太公，实为退汉兵计耳，汉王驱兵于此，实无所归，汉兵不退，项王必烹太公，太公被害，不可复生，他日汉王与将军有蓝田之约，成秦晋之好，将军何以相见乎？良因托鸿便驰书上渎，倘太公欲烹之时，望一言力阻，得赐救援，太公蒙再造之德，汉王免不孝之名，恩义兼至，仁德无穷矣。如允所请，乞讨回音，以慰汉王惕厉望救之怀。下情无任恳切惓惓之至。 \\n 项伯看罢书，便吩咐小校曰：“汝既与张子房捎书，想是他帐下心腹。”小校曰：“不敢欺老大王，我是张军师所使，专为下书而来，非逃回也。若大王有回书，我仍捎去回话。”项伯犒赏小校，亦写数字，密付身边，着左右心腹，押小校出营。 \\n 小校径来汉营，见张良，备说入楚营见项伯，即以军师分付的事，俱干停当，径来回话，便将项伯回书呈上。张良拆书观看，书曰： \\n 久睽素好，心切遐思，来示教言，敢不如今。俱罢兵言和，乃益国家耳。太公久稽于此，某实朝夕维持，料供给不至缺乏。然不剖意息兵，太公岂能还国？某虽救援，不过为一时之计。近左右每劝杀太公，若一怒不回，恐难永保，望足下筹之！ \\n 良看罢书大喜，重赏小校，仍着军政司纪姓名，令纪功禄报功，待封赏之时，查名重用。 \\n 且说霸王亲统大兵，复到汉营，列成阵势，命军士抬油镬，设于军前，将太公置于俎上，命军士传呼曰：“汉兵早退，免烹太公；如不退，烹太公！”汉王急出阵前，亦大声呼曰：“吾与霸王俱北面事怀王，结为兄弟，吾翁即若翁，如若烹而翁，幸分我一杯羹！”言罢，语笑自若，似无哀戚之意。霸王大怒，即欲烹太公，项伯急向霸王前止之曰：“凡为天下者不顾家，昔大禹圣人也，有父名鲧，而治水无功，被尧帝杀之，大禹仍治水三年，三过家门而不顾。今汉王与陛下争天下，前太公被拘禁三年，汉王略不相顾者，正是以天下为重耳。若今陛下杀太公，既无干胜败之数，反使天下说陛下杀人之父，是为盛德之累也。不若陛下且收兵回营，再为别图，何必挟杀太公，然后为退兵之计？陛下威武震于天下，何乃听此以示怯也。”霸王急令赦太公，遂收兵回营。是日两家俱未经交兵。 \\n 汉王到营大哭曰：“太公虽得暂救，一时不能还国，我诚天下罪人也！”汉王召良、平等议救太公还国，良曰：“若使太公还国，必须差人与楚讲和，况楚方缺粮势弱，必从其议。但无此能言之士，往楚为使命耳。”言未毕有一人上帐曰：“臣愿往与楚讲和。”王见其人大喜，就令往楚讲和，救太公还国。未知如何？且看下回分解。 \\n  \\n   \\n  "}
{"章节": "第七十五回 指鸿沟割地讲和", "正文": "  \\n 第七十五回　指鸿沟割地讲和 \\n 　 \\n  \\n 却说欲愿往楚讲和者，乃洛阳侯公也。侯公世家洛阳，遭秦乱不仕，少负豪气。一日有邻家兄弟分家私，不相和睦，争讼数年不决，侯公往与和解，用一篇话说得兄弟二人，各相涕位，遂义让不争，自此乡人甚爱敬之。后汉王东征，过洛阳，同董公三老杖策见汉王，条陈国政，极切时弊，汉王甚喜，遂留帐下听用。今见汉王欲差人往楚讲和，因此上帐，愿为使命。张良、陈平曰：“霸王性暴气刚，人不可轻犯，贤公往说之，倘一言不合，恐致彼怒，太公既不得还国，贤公必遭其害，那时反辱君命矣！公当三思，不可造次。”侯公曰：“若据先生之言，霸王终不可近，太公决不可还，视某为匏瓜，亦无用矣，大王养我辈将何济乎？”王曰：“公既敢去，必济吾事。”遂修书付侯公。侯公辞王，赴楚营来见霸王。 \\n 霸王闻侯公来，知是汉王差来讲和，遂命刀斧手列于两边，霸王仗剑坐于帐上，瞋目向外虎视。侯公自外从容而入，大笑不止。霸王大怒曰：“汝为汉使来下说词，乃敢大笑不止者，欲寻死耶？”侯公笑而言曰：“陛下为万乘之君，天下之主，武威震于寰宇，号令布于四方，何人不畏？今见一贫寒之士，貌不及乎中人，才非逮于管、毅，却乃刀斧列于左右，陛下仗剑而坐，示威于外，意欲假此以制敌国，殊不知陛下虽示威，而何人不畏惧？若预备威令，臣反致疑，所以大笑也。”霸王遂掷剑于地，喝退刀斧手，便问：“汝来欲何为耶？”侯公曰：“臣此来欲陛下罢两国之兵，成楚汉之好，休养士卒，保国安民，非为无事而见陛下也。见今有汉王书奉大王。”霸王回嗔作喜，接书展开，书曰： \\n 汉王书奉项王麾下：邦闻天之立君，所以为民也；苟民生未遂，徒以干戈扰壤，使天下日蹈锋镝而不能安其生，何足以为君？何足以为民也？邦与王争衡数年，经七十余战，白骨暴野，积尸如山，有父母之心者，独能忍乎？今遣侯公与王讲和，以鸿沟为界，鸿沟之西属汉，鸿沟之东属楚。各定疆宇，罢兵息争，永保富贵，不失兄弟之情，尚存怀王之约，使百姓安于枕席，吾二人亦得坐享燕乐，而诸将士亦少为宁息，以安妻子，勿徒为苍生苦也。王熟思之，以为进止。 \\n 霸王看罢书，自思一向与汉交战，兵疲粮尽，久困于此，终难取胜，不若从其言，还兵彭城，日醉玉楼，不亦乐乎！遂召侯公曰：“本欲与汉王决战，以定雌雄，今观来书，似亦有理。今差人约盦，各立封疆，与汉王俱到阵前，将合同文字，各收一角，永为执照。汝且回去，朕于明日与汉王相见。” \\n 侯公辞项王到汉营，见汉王备说前事，王大喜。随有楚使至，约会照样写合同文字各一纸，待两家相见之时，各传递收照。王曰：“明日吾与霸王相见，仍复前日兄弟之好，不必陈设大兵，亦不可身披甲胄，烦使命再同侯公致意霸王，必须将太公并家眷还国，方见讲和之意，若仍前住在楚营，恐他日复又变更，似非盟好也。”使命曰：“臣就同侯公再启奏霸王，料无留太公之意。”王重赏来使，就遣侯公复同到楚营见霸王。霸王曰：“侯公如何复来？有何话说？”侯公曰：“汉王再三致意，陛下蒙允讲和，深感盛德。但陛下明日交递合同之时，不必身披戎服，不必陈设甲兵；况讲和之际，复前日兄弟之好，又要雍容揖逊，以礼相接，非复前日龙争虎战之秋也。又启奏陛下，太公、吕后久质在楚，今既讲和，须令还国，使汉王父子亲睦，夫妻完聚，此陛下推及仁爱之至。天下诸侯闻知，皆以陛下不杀人之父，正所以广其孝也；不污人之妻，所以昭其洁也；拘久而复与，所以明其义也；三者尽而声名洋溢乎中国矣。”霸王闻侯公之言甚喜，乃曰：“明日讲和之际，就将太公、吕后还家，汝可传与汉王知道。”侯公曰：“臣之命，实悬于陛下一言之下，臣今回营，就将陛下玉音，传知汉王，汉王必以陛下之言，如纶如綍，金石不易也，倘复更变，臣命休矣！惟望陛下怜之！”霸王曰：“大丈夫一言既许，如壁立万仞，岂在失信之意？汝可速回，勿多烦聒！”侯公便辞霸王回营。 \\n 钟离昧、季布谏曰：“陛下虽当与汉讲和，且未可将太公还国，汉王反复无信之人，恐有更变，则陛下无复管束矣。”霸王曰：“久羁太公在此，使诸侯闻之，皆以我无破汉之策，惟将太公为质，似太怯矣。况一言已出，岂可复回？”项伯曰：“太公在楚，陛下久禁不杀，足见陛下之仁。今若释放，汉王深感陛下之恩，自无变更之理。”项王曰：“卿言是也！” \\n 次日，霸王命文武将士，各穿常服，列于两边，太公、吕后随于马后。汉王亦无甲兵，惟文武将士，相随而行。二王各对面行礼毕，就将手字合同，两相传递。霸王曰：“自今与王，各分疆界，无相争夺，朕将解组东归矣。”就命左右引太公、吕后交付与汉王收领。汉王见太公、吕后过来，即趋近前迎接过汉营，仍拜谢霸王曰：“太公在大王麾下，久蒙恩养，深感至德，真生死而骨肉者也。”二王各辞回营。 \\n 霸王收兵东归。汉王亦欲收兵西行，张良急来谏曰：“大王数年苦战，诸将士在外日久，从大王游者，俱要指望东归，以光故里。今大王一旦与楚王讲和，又复西行，人人皆思父母妻子，必相逃回，大王孤立于此，谁与守天下乎？况今太公、王后俱已还国，兵势大振，四方从风，其成败胜负之机，实在大王。若今两分天下，权各有归，又不知孰为君？孰为臣？使天下诸侯，无所专主，礼乐征伐，不统于一人，岂是帝王混一之治？臣尝闻古人云：‘天无二日，民无二王。’今汉已得天下十有其八矣，不即剿灭，却使项王解而东归，倘养成锐气，兵马复振，大王独能安处西土乎？所谓养虎遗患，终成大害。王当熟计，不可失也！”王曰：“鸿沟之约，已有盟誓，今若变更，不足以取信于天下也。”良曰：“拘小信而失大义，明智者不为也。昔汤武之得天下，若拘君臣之迹，则桀纣不当诛，天下终不可得也。王令以盟誓自拘，倘洪基为项王所得，大王徒苦半生，臣虽劳亦无益！”陈平、陆贾、随何诸谋士皆曰：“子房之言，极为有理。臣等随大王劳苦，奔走数年者，愿大王统一疆宇，为四海之主，使天下诸侯，北面朝王，臣等亦得仰观混一之治，而为盛世之臣也，岂不美哉！”于是汉王从其言，遂与楚背约，复整兵马，要与楚决战。 \\n 不说汉王复整兵马与楚背约。却说霸王归到彭城，筵宴群臣，终日与虞姬登楼欢饮，分付诸将各回宅安息，遂宴然以为无事。周兰上疏谏曰： \\n 自古圣帝明王，安不忘危，治不忘乱，虽当无事之时，未尝废驰武备。况今汉王刘邦，新结盟好，心志未定，谋臣诡诈，事多变更。陛下尤当整饬兵马，训练甲士，日修文德，间习武事，精选智谋勇敢之士，修明练连之才，以充将佐之用，卧崭尝胆，恒如会稽起兵之时，战惊惕厉以戒不虞，纵使外海有变，陛下号令一行，则攻无不胜，战无不克，威武可以取乎天下，又何外患之足虑哉？若今苟安于一隅，而略不为备，倘刘邦听谋臣变更之议，复鼓而东，陛下何以御之？臣猥有所见，实本愚忠，惟赐采纳，臣不胜战栗恐惧之至。 \\n 霸王览疏，沉吟半晌，召周兰近前曰：“刘邦既定盟约，岂有更变之理？卿虑似太过！”又召钟离昧等曰：“周兰上疏劝朕勿废武事，意恐汉王有变，汝等可照常训练三军，以防汉兵。”钟离昧领旨操练人马。未及半个月，早有荣阳人来传说：汉王屯兵固陵，调取各处兵马，要与楚决战，不遵盟约，前日讲和之意，止为诱取太公、吕后之计，非是真与楚决分天下也。霸王闻之，大怒曰：“刘邦村夫，乃敢欺侮朕躬如此！前日周兰之言，真有所见！”就召诸将，遂欲起兵复与汉决战。季布谏曰：“不可！传来之言，未为实的。陛下只可整点三军，预备出战，不可先动。若陛下先加人马，是我先有背约，其屈在我；必待汉王动兵，是汉王违约背楚，其屈在汉，陛下却声其罪而伐之，则师出有名，战无不胜矣。”霸王从其言，遂整点人马，以备汉兵不题。 \\n 却说汉王与良、平诸谋士等计议：“今意欲背约，但前日讲和之后，韩信等各处人马，俱各已发回，今复调取，似又反复轻率，恐诸侯难以准信，为之奈何？”张良曰：“大王且一面差人下书与楚背约，一面差人调取各处人马，待楚兵到，那时各路人马，亦可陆续到来。就前日讲和，实为了取太公、吕后之计；今太公、吕后已还国，岂可纵楚王坐享东土，而不为混一之治乎？大王榜文到日，料诸侯决来，却与楚会兵，只此一阵，可以破楚矣。”汉王从其言，即命陆贾修书，差人往彭城约楚会兵，以决胜负。未知如何？且看下回分解。 \\n  \\n   \\n  "}
{"章节": "第七十六回 会固陵楚汉交兵", "正文": "  \\n 第七十六回　会固陵楚汉交兵 \\n 　 \\n  \\n 却说陆贾修书毕，即欲往楚投下，汉王曰：“不可，项王性暴，见我背约，岂肯优容？汝若往，必遭害矣。”贾曰：“凭臣三寸舌，料见项王一言之间，定叫他起兵前来，臣亦无事。”良、平曰：“非陆大夫不可遣也。”汉王遂遣陆贾为使。 \\n 贾辞汉王，一日到彭城，传报汉使入见霸王。霸王曰：“陆大夫来有何讲说？”贾曰：“前日汉王智赚太公还国，诈与陛下讲和，今复更变，仍与陛下固陵会兵，群臣苦谏不听，遣臣为使。臣思陛下威武重于天下，谁人不畏？今得东西为界，于汉足矣！汉王不自知足，又欲变更，与陛下会兵，遣臣为使，臣知陛下天颜咫尺，不敢冒干，不得已而驰书上见。”霸王曰：“朕一向知刘邦背约，不待汝来，亦欲与彼会兵。”陆贾即将书呈上，霸王看书，书曰： \\n 汉王刘邦书上霸王麾下：前太公、吕后在楚，亦承优养，但久羁不令还国，临阵又置于俎上，蓄恨怀怒，非止一日；欲举兵极力征讨，又恐投鼠伤器，盼前顾后，甚为两难，不得已以讲和分界，实乃为太公、吕后归汉计耳。盖人子为亲，无所不至，虽捐躯亦所不恤，况用智乎？所谓利以惑愚，诈以蹈贪，成吞钧之势，济引猎之计，王乃不悟，遂以为然。今太公、吕后俱已还国，无所管辖，大张旗鼓与王会兵固陵，王如不惧，速起兵前来决战，勿违！ \\n 霸王看罢书大怒，遂将书扯破，又骂曰：“刘邦反复小人，将太公诱哄还国，却乃负盟背约，欲与我决战。想我自会稽起兵，身经三百余战，所向无敌，天下诸侯，莫不帖首归朕。今刘邦匹夫，暂时得志，便敢欺侮！尔可速回，分付刘邦，洗颈同吾决战，不杀此匹夫，誓不班师！” \\n 陆贾拜辞霸王，回固陵见汉王，备说霸王甚怒，定欲起兵前来，想目下到固陵，王当速催预备韩信、英布、彭越前来，合兵会战。王闻贾言甚忧，召良、平议曰：“战书虽下，霸王决来，韩信又不见到，为之奈何？”良、平曰：“大王兵马颇多，且分拨诸将，预备与楚交兵，再差人催趱韩信诸将作急前来接应，料亦无事。”数日后，有探哨小校飞报，霸王统兵三十万，出徐州长驱而来，一路郡县官吏逃避，人遭兵戈之苦，践踏田禾，民不安生。霸王人马，将次到固陵，在三十里外安下营寨。汉王曰：“霸王人马初到，锋芒正盛，未可交兵。少待数日，看声势如何，那时出战不迟。”陈平曰：“大王所见甚当，且多栽鹿角，立烽人，差人四面巡哨。”一连十余日，不与楚交兵。 \\n 霸王曰：“汉王既差人下战书，今到固陵，却又坚壁不出者，何也？”季布、钟离昧曰：“此必汉王钝兵之计，意欲待陛下兵疲，那时方与交战。”周兰曰：“不然，陛下远来，利在速战，汉兵驻扎于此，利在观望，又况韩信兵未到，故此延迟，以挫楚兵锐气。陛下明日当鼓噪与汉交兵，不可任波迁延。”霸王曰：”周兰之言是也。”次日，霸王严整队伍，多张旗帜，金鼓大作，杀奔汉营。汉王急遣王陵、樊哙、灌婴、卢绾四将出马，与楚交战。霸王亲临阵前，要汉王出马答话，四将曰：“汉王遣我四将，立擒大王，置于俎上，以报前日欲烹太公之意。”霸王大怒，举枪直取四将，四将各举兵器交还。战数十余合，四将抵当不住，退下阵来。不等霸王追赶，汉阵上靳歙、周昌、高起、吕马通十余员齐出接霸王交战，楚阵上有钟离昧、季布、桓楚、虞子期，亦各持兵器来协力助攻。两边金鼓震天，直杀到日西，楚营内一声炮响，周兰率领一枝人马拥出，冲杀过汉营来。汉阵上诸将被周兰人马冲杀来，四散奔走。霸王精神倍加，尽力追杀汉兵，汉王驻扎不定，急来同诸将向西逃避。楚兵追至固陵城下，汉兵进城，四门紧闭。霸王分咐：“今番不可放过，务要攻破固陵，擒捉汉王，以雪此无穷之恨！”诸将曰：“陛下从早攻杀一日，况今天晚，且暂回营，屯住人马安歇一夜，明日务要齐心协力攻打，料此孤城，比成皋、荣阳不同，三日决可打开。”霸王曰：“今晚安营，各要醒睡，须防劫寨。”诸将曰：“陛下圣见极明。”诸将安营已定不题。 \\n 却说汉王进城，与良、平诸将计议曰：“固陵城小，难以久持，楚兵势重，一时打开，玉石不辨。尔等有何妙策？”张良、陈平曰：“此城孤小，量难坚守，乘今晚楚营未定，况一日苦战，三军困乏，可差人上城四望，看那门军少，先着数健将去杀开大路，再着数大将断后，大王当趋成皋，以避其锋。料楚人夜晚必不敢远追。”汉王曰：“事在危急，不可迟缓。”就传令诸将，同大小三军，预备出城，先令小校看那门的军少。小校看毕，回说：“北门军少，路径又大，可以杀出。”汉王命柴武、周勃、靳歙三将，领精兵开放北门，先冲杀出去，随后汉王同大小将士，接续攻杀。楚营中恒楚巡哨，当此夜之黑时，三军一日困乏，又无准备，人马又不多，如何抵当？及各门知觉，调转救应，汉兵已冲杀出来。钟离昧急奏霸王曰：“夜黑之际，恐防埋伏，不敢四散追赶，不若且安营寨，任他逃走，待天明之时，再作区处。”霸王传令，不可四散追赶。以此汉兵得以尽力远遁。行八十里，天色方明，良、平曰：“三军虽是辛苦，不可停住，当极力前奔。”汉王曰：“楚兵随后复到成皋，仍四面围困，一时救兵不到，又何以御之？”张良曰：“大王到成皋，不消三日，楚兵决退。”汉王曰：“先生有何奇策，使楚兵不战自退？”良曰：“楚兵每战不能久持者，以粮饷不便，又得彭越常绝楚粮道，以此不得取胜。臣见楚兵围困固陵，恐久而必破。前日与楚交兵之时，密令张仓、臧荼领精兵五千，乘乱从小路前绕到楚积粮之处，夜晚劫烧积聚，又绝楚粮食。臣料楚兵到成皋，或后边军粮不能接济，决然回兵。大王可急走，以防追袭。”于是汉王传令着三军，一昼夜行三百里，数日可到成皋。 \\n 却说霸王分付诸将，乘汉王败走，当极力追赶，纵使到成皋，亦可攻打破。诸将得令，统领三军，追赶汉兵不题。 \\n 却说汉王到成皋，大兵进城。二日，楚兵随后亦到，将成皋围了，催趱三军，攻打甚急。正在将破之时，只见季布、钟离昧急来奏霸王曰：“见今军中缺粮，今早有人飞报柳村所积军粮，尽被汉兵劫烧尽绝，又闻韩信人马将到，陛下若不乘此回兵，倘韩信攻其外，汉王攻其内，楚兵又缺军粮，决难支持。”霸王曰：“朕常忧楚粮不足，今被烧绝，军中乏食，岂能持久？不若传令且回军，仍着桓楚、虞子期断后，以防追袭。”当日大小三军，正忧无粮，闻传令回军，即时人马如风卷云退，不消半日，大军尽数退回。桓楚、虞子期断后，徐徐照次东行，队伍亦不错乱。汉兵在城上巡哨，见楚兵退回，急来报知汉王，汉王曰：“不出子房之见，楚果退矣。此必张仓等烧绝粮道，以此楚后退去。”此时欲命大将追赶，陈平曰：“不可！楚兵退去，必有强将断后，倘我兵追袭，反中其计，受其截杀。况楚兵非战败而回，不过因缺食徐徐退去，三军亦不惊惧，岂可追赶？”汉王曰：“平言是也。”于是楚兵退去，汉兵亦不追赶。霸王大兵回到彭城，追问看守军粮之人，不行用心防守，以致为汉兵所烧，乃将为首者枭首示众。自此重整兵马，预备出敌。 \\n 且说汉王驻兵成皋，召良、平计议曰：“韩信、英布、彭越三将，屡召不至，奈何？”张良曰：“韩信虽封为王，而未有分地；彭越屡建大功，亦无封爵之赏；英布背楚投汉以来，未加优礼。况三人见利忘义，贪而自矜，苟隆爵殊恩，裂土封赏，使各有郡邑所辖，彼皆争相用力，自为之战。王命一临，即趋而来，孰有不奉命者哉！”汉王曰：“先生之言，洞见三人肺腑。就烦先生持符檄三道，加封韩信为三齐王，临近一带郡邑，皆属统理，凡一应租税钱粮等项，悉供齐王支用，正所谓分地定制，名植界限。英布加封淮南王，凡淮南所产之物，悉为英布供给之费。彭越封为大梁王，凡梁地所出，皆为彭越收管支用。”檄文已写，就交付与张良佩而行之。张良辞汉王，径往三处分封。未知如何？且看下回分解。 \\n  \\n   \\n  "}
{"章节": "第七十七回 张良会诸侯伐楚", "正文": "  \\n 第七十七回　张良会诸侯伐楚 \\n 　 \\n  \\n 却说张良领汉王符檄，先到齐国，传报与韩信。信即请良入内，相见毕，复还至便殿，与良各叙宾主之礼。良曰：“今非昔比，元帅为一国之主，坐镇七十余城，岂可分宾主而行？”韩信笑曰：“信非先生，何以至此？况先生当宾师之位，信当以师礼事之可也，岂敢以王爵相尚哉？”张良遂将汉王符檄与信开读，信谢恩毕，筵宴款待张良。良曰：“目今霸王势孤力弱，主上已悔鸿沟之约，与楚兵烧绝粮道，项王逃回彭城，命良分地以给元帅。元帅当急早会兵破楚，以定干戈。元帅亦得坐享王封，收万世之功，立子孙之业，图庙廊为开国元勋，岂不美哉？若楚兵未定，元帅亦不得自安，虽居齐地，而悬于二王之间，终无定止。想高明必有灼见。”信曰：“前日广武会兵，楚将破矣，主上乃欲太公还国，遂与楚讲和，两分天下，使信等未有分地，因此郁郁不乐。今闻先生之言，实切心肺。指日就起兵，务要灭楚，以成一统之业，使主上坐中国，抚四夷，登大宝而朝诸侯，乃信之素志，非徒为口说也。”张良起谢曰：“元帅若有此心，乃社稷之福也。元帅正当乘此时急早起兵，与汉王约会伐楚。良亦辞元帅往英布、彭越二处调兵，以助元帅。”信喜曰：“信目今就起兵前赴成皋，料先生回，信操练人马已完备矣。” \\n 张良辞韩信到淮南见英布，布接良入内相见，甚喜。良将汉王符檄开读，加封英布为淮南王，自九江迤南一带，皆属英布收管。布向西行君臣之礼，谢恩毕，款待张良。良曰：“将军裂土为王，人臣之位极矣。但项王未灭，将军之心，终有未安。盖项王实将军仇人，仇人尚在，此位能保其无虞乎？即今韩元帅大兵已赴成皋，将军当急领三军协助，早奏功绩，将军得以同享富贵，真烈丈夫之所为也。”英布大喜，就领命点押人马起身，前赴成皋去讫。 \\n 张良同从人赴大梁来见彭越，一日到大梁，彭越与客饮酒，闻张良至，急整衣出迎，请入见礼毕。张良将王檄文并封梁王诏书付彭越，越接书，命左右设香案开读。诏曰： \\n 分茅胙土，所以为建国之典；锡予蕃庶，用以报康侯之功。尔魏相国彭越，屡挠楚后，绝其粮道，不避矢石，为汉立功，久在粱地，未有分土。兹封尔为大梁王，凡五十郡城，皆尔统理，尊以王爵，隆以厚禄，子孙世荫，万年永怀。尔其益励初心，勿违所命！ \\n 彭越读罢诏书，叩首谢恩，心下十分欢悦，遂分付设筵宴款待张良。良曰：“将军屡建大功，主上久未酬报，欲差他人赍诏，恐未的确，特差某亲来封拜，就命将军急早整点本部人马，前赴成皋会齐，一同韩元帅破楚，不可迟误，某亦不敢久住，就欲辞回。”彭越再三苦留，少住数日。张良因出城，信步观看大梁风景，锁天之中区，控地之四鄙，冈阜综绕，龙盘虎伏，浊河限其北，清洛贯其内，提封万井，都会四达，为九州之咽喉，实中夏之阃域，六街三市，人烟辐辏。张良游玩不尽，因叹项王不都咸阳，而都彭城，不守大梁而守徐州，不取敖仓之粟而使楚军乏粮，此天下之所以失也！张良住数日，辞彭越回成皋不题。 \\n 却说韩信接檄文传报各郡县，即择日起兵赴成皋。有蒯彻一向佯狂在外，通不来见韩信，适闻信将起兵赴成皋，遂急趋到府前，令左右通报与韩信，信即召入相见。信曰：“先生久不相见，因前日不听教言，遂尔见绝。今复来见，必有高论。”彻曰：“某受足下知遇之恩，不忍足下蹈无涯之祸，以此不避愧赧，复来相见，想足下亦不见责。”信曰：“何为无涯之祸？”彻曰：“足下驻兵于此，汉王被楚围困固陵，累次召取，乃抗拒不行救援，因无法驱使，不得已遣张良赍檄文，加封足下为三齐王，就以分地与之，此乃利以陷之，使足下自为战也，非为足下有功之甚，而加以不次之赏，实欲足下破楚以图天下。吾知天下平，岂容足下高拱王位，宴然以享太平之乐乎？必追思足下累次抗挟之仇，又恐足下复起图王之志，决设计以害足下，除心腹之患，而为子孙无疆之谋也。不若今日乘项王困敝之时，足下独占齐境，三分天下，鼎足而立，可以永保无事。若仍前不听臣言，破楚之后，必然遭无辜之祸。足下当熟思之！”信曰：“张良亲来召，面许起兵去破楚矣，若今不往，一则抗违君命，二则食言卖友，三则受恩负德，纵得齐国，天下诸侯非议，他日何面目以见汉王乎？先生之言，虽为明誓，而信之心实不忍背汉也。”彻曰：“足下不听臣言，他日被害之时，尚有后悔也。”韩信拂袖而入，遂令人将蒯彻扶出。蒯彻复佯狂如病，行走市上，因而作歌以叹之。歌曰： \\n 隆准遭困兮公罔救，加以厚封兮乃出师；楚若存兮公势重，羽若亡兮公必夷！李斯东门兮思黄犬，郦生被烹兮念酒卮，临危思安兮悔已晚，遇难始悔兮意已迟。何如据齐土，登高而视卑，成败可立见，渔人收两持，功成一翻手，何乃不自为，舍此万世业，冒彼汤火危？吾言本金石，奈何不三思？佯狂以自废，恐为涅所缁。我歌君且听！不听吾何之？放荡南海上，远害全须眉。 \\n 蒯彻行歌于市，左右有闻之者，传报与韩信，信笑曰：“不过前日所常谈也，又何听焉？”遂发号起兵，不日到成皋，朝见汉王，复又谢加封分地之恩，随安营操练人马，仍挂元帅印不题。 \\n 却说张良辞彭越起身之时，又再三嘱之曰：“将军可速起兵，一同韩元帅破楚，不可有误也！”彭越慨然应允。良遂回成皋见汉王，备道前事，王曰：“若非先生此行，三将恐难宾服。”良曰：“非臣之力，乃大王威德所及，彼自顺从也。”张良又闻韩信已到十余日，大喜。不旬日内，英布、彭越前后亦陆续俱到，朝见谢恩毕，汉王用好言抚恤，着令随处各安下营寨，总听韩元帅节制。此时各处诸侯，亦依期前来约会，自成皋、荥阳一路相连数百里，皆是汉兵。韩信查点燕王兵十五万，英布兵五万，两魏兵二十万，萧何兵十五万，臧荼兵三万，韩王兵三万，洛阳兵五万，三秦兵六万，汉王原领大兵二十万，韩信原统齐兵十五万，总会兵一百万有余；诸名将如英布、彭越、樊哙、周勃、王陵等八百余员；左右辅弼大臣并各谋士，五十余员。韩信总攒各路诸侯并文武将士及大小三军，造成文册一本，启奏汉王。王见此数目，心下甚喜，遂命萧何、陈平、夏侯婴将敖仓之粟，及三秦所运粮米，给散与三军支用。其中有随营病故阵亡者，给与赏赐棺木埋葬，仍许子孙胜荫受赏。三军蒙其恩泽，莫不欢欣踊跃。 \\n 汉王整点大军已毕，召韩信计议曰：“即今人马俱已齐备，元帅有何方略？”韩信曰：“人马虽整，尚未分派，诸将部领，各占方向，臣须照诸将项下，该领多少人马，占定何处方向，作何应敌，一一调遣停当，那时可请主上车驾启行。”王曰：“还是着人下书，诱项王亲来，以逸代劳，可获全胜。”信曰：“项王屡次远来，粮馈不便，以致取败，今闻诸侯大兵在此，岂亲自来？不若主上亲往，离彭城五里外安营，诱项王提兵前来，臣将所操练过人马，布成阵势，使项王此来，无复再往之理。”王闻信言大喜。韩信遂领诸将并大小三军，听候征进。未知如何布阵？且看下回分解。 \\n  \\n   \\n  "}
{"章节": "第七十八回 汉王大兵出成皋", "正文": "  \\n 第七十八回　汉王大兵出成皋 \\n 　 \\n  \\n 却说汉兵一百万，虽各诸侯部领，皆是韩信约束，队伍不乱，旗帜齐整，坐作进退，各有法则。汉王遣张良赍赏赐羊酒犒劳，韩信拜领。张良因便问曰：“元帅人马调度齐备，今日即可兴师，尚不进发，何也？”信曰：“行军须卜吉地，然后可以屯兵。今日差人踏勘阳武一路，前至徐州，未有善地，惟九里山之南有垓下，高岗峻岭，前有掩伏，后有遮蔽，汉王生旺之地，项王败亡之所，此处极好屯兵，差人探看，尚未回复。待有的实，方好进发。”良曰：“某夜观乾象，汉运甚盛，五星倍加明朗，紫微垦与列宿更光耀，正应主上当成大业，鸿基绵远，非近代可比。元师可早建奇功，以安天下，解百姓倒悬之苦，某等亦得攀龙附凤，行云幸际也。”韩信曰：“大兵在此岂可久住？只待差人回话，便请主上启行。” \\n 却说霸王早有细作报入彭城来，说汉王会天下诸侯，总精兵一百万，自荣阳至成皋，相连八百余里，前后屯兵二百处，夜则火光烛天，昼则旌旗蔽日，声势与往日不同；韩信终日调度操演，陈留敖仓各处运粮不绝，闻说指日进发，从阳武大路而来，要在徐州驻兵，与陛下对敌。霸王闻差人言，寻思当日范增曾说汉王志不在小，后日必成大事，劝我鸿门杀之，以除大患，不思今日果成此大患！急召项伯、项庄、季布、钟离昧、周兰等什议：“汉王令起大兵，与朕对敌，奈楚兵止三十万，各处人马俱未到，即欲与战，恐不能取胜。”众将曰：“江东乃陛下起兵之处，人心治化日久，可差人自会稽以东调取精兵数万；舒六等处，见今周殷镇守，一向陛下亲证，周殷累次不来协助，可差人问罪，就着彼待罪统本部人马前来约会以破汉。如临近郡县，急行檄文调取民兵，可得数万。”霸王曰：“周殷久在舒六，闻说与英布甚相得，今英布降汉，惟殷独存，狼子野心，终非池中物也，不若赚来杀之，以除目前之患。”项伯曰：“陛下之言极当。”于是差千户李宁赍檄文二道，取周殷，调民兵，疾去早回！李宁一日到舒六见周殷，即将檄文付殷，殷开读，檄文曰： \\n 周殷久守舒六，兵马想已精练。目今汉兵与楚会战，差千户李宁檄取汝星夜前来，会共与汉决战，不可如前征取不至，以蹈防风后来之咎，实取罪戾，非假空言，故檄。 \\n 周殷看罢檄文，自思：“霸王势已孤弱，性又暴横，我若复去，必遭诛戮。不若因而起兵，独占舒六，坐观胜负，待汉王破楚之后，约会英布降汉，不失封候之贵。”乃谓李宁曰：“舒六多盗贼，我今在此镇守，一时下可暂离，汝且回去，侍平贼之后，方可动身。”李宁曰：“事有缓急，舒六虽有盗贼，不过一时之患；见今汉楚交兵，事在危急，将军不作速往救，乃以舒六为重耶？”周殷曰：“在汝以彼为重，在我惟知此地为急。霸王不听亚父之言，轻信反间，多生疑忌，置我于此地，我正借为养老计耳，岂可暂离？” \\n 李宁知周殷心志已变，不敢再言，辞别过江。一日到会稽，会稽太守吴丹，接檄文开读毕，知霸王调取民兵，约会与汉交战，乃随召左右计议，转行吴下诸侯，调取人马，旬日内共起兵八万，令副将郑亨管领，同千户李宁赴彭城见霸王，具说周殷抗拒，不肯起兵，止到会稽及各郡县，共会兵八万，前来复命。霸王闻说周殷无状，甚怒，就要起兵先杀周殷，以檄韩信，然后破汉。项伯曰：“周殷乃疥癣之疾，何足为虑？汉王乃心腹大患，陛下当急早发兵征进，岂可自缓？”霸王从伯之言，整点三军并临近人马，俱已会齐，共大兵五十万，预备与汉交兵。 \\n 却说韩信差人踏看九里山地势，其人写就图本，呈与韩信看，信看毕甚喜，乃请李左车商议曰：“九里山乃天生一战场也，左山陵，右川河，前有照应，后有隐伏，调兵遣将，最好布置，但不知何以赚霸王到此地，先生必有妙策，请即谋之。”左车曰：“霸王虽欲起兵进发，左右谋臣，必有阻之者，彼若深沟高垒，坐守不战，我兵势重，费用不赀，岂能久住？彼却乘其敝而与之战，我兵必败。为今之计须用一人诈降，投入楚营，假作乡导，蛊惑其心，利而诱之，而霸王为人易于信谗，轻于左导，起兵一来，必入陷井。若霸王此来，决不出元帅之计，破楚之功，在此一举。”韩信大喜曰：“诈降之人，非先生不可，先生原赵臣，素有重望，若肯善为一言，彼必听信。霸王倘中计而来，吾战必胜，先生之功不小矣！”左车曰：“某久在帐下，深蒙知遇之德，图报无由，若赐差遣，依命就行。但元帅今当早发大兵，某到彼用数句言语，管教项王投九里山而来，助元帅成破楚之功也。” \\n 左车遂辞韩信，带领原旧赵国数从人，径往彭城来，先到客店安歇。次日早起到司马府见项伯门吏，且说：“某乃旧赵国广武君李左车，投见老大王一面。”门吏入内禀复项伯，伯思李左车乃赵谋士，今来相见，有何说话？遂令左右请相见。李左车与项伯相见行礼毕，伯曰：“闻贤公在齐与韩信为幕客，今何下顾？”左车曰：“赵王不听臣言，遂命陈馀与信交兵，被韩信背水阵破赵，斩陈馀于■水，臣无处安身，一向在韩信帐下为谋士。岂料韩信因汉王封为齐王，妄自尊大，凡有筹画，皆自决断，在帐下者言不听，计不从，遁去者十常八九。臣闻楚王见今起兵与汉兵交战，愿投麾下，早晚或有何计议，臣虽不才，图效犬马，料韩信之谋，不出臣之机括也。”伯曰：“两国交兵之际，诈谋奇计甚多，恐先生此来，或诈降以探楚之虚实，不敢信也。”左车曰：“大王误矣，臣不过一谋士，又不能披坚执锐，冲锋破敌，惟在左右力大王画计耳，听与不听在大王。楚之虚实，韩信时常有人探听，不待臣而后知。大王若疑臣，是臣误投其主，为不明也；一身飘荡无依，为不智也。不若死大王之前，以绝其望！”遂拔左右所佩剑，欲自刎，项伯急抱住，负罪曰：“是某当此扰攘之时，先生从汉营而来，安得不疑？先生亦不可深怪。但语言粗率，似非待贤之礼，幸望恕罪恕罪。”即请左车入坐，相叙款饮，留宿一夜。 \\n 次日，引左车朝见霸王，备说左车投降之意，霸王曰：“朕左右正少一谋士，得左车归降，适合朕心。”随命左车入见，霸王曰：“朕素闻广武君之名，当时尚欲赵国取来，为朕画谋，今日得侍朕前，足有裨益。”左车曰：“臣在赵，赵王不能用臣，遂为韩信谋士；韩信又不用，故一身无主，四海无家，特来投陛下，如婴儿望父母也。陛下如留臣，臣竭尽驽骀，为陛下效死；陛下若疑臣不用，臣将蹈东海而死，亦不欲为天下弃人也！”霸王曰：“汝既实心归我，当朝夕奉侍左右，吾将与子有所谋焉。”自此项王留左车为谋士，又见左车语言出众，容貌动人，霸王甚喜，遂居然不疑矣。 \\n 且说汉王屯兵日久，恐粮食不给，谓韩信曰：“此时正好出师，未知元帅以为如何？”信曰：“连日人马调度齐备，目今就请车驾启行。”汉王曰：“大军虽陆续进发，但前驱必须精选两员大将为先锋，庶仰体寡人之意，又不可惊扰居民。今预先晓谕前路郡县，凡有顺心投降者，即便安抚存恤，使仍旧在彼管理地方，秋毫勿得干犯，如此方是良将。不知元帅帐下有此等人否？”信曰：“臣前破赵之时，在彼驻扎人马，因招集四方勇敢之士，臣得两员大将。皆有万夫不当之勇。一向调用，甚得其力，且为人忠直，行事安详，若命为先锋，足能与主上建功。”王即召二将相见。二将到帐下，行礼毕，立于王前，王看二将身材凛凛，相貌堂堂，便问将军乡贯姓名，二将曰：“臣等自幼不务恒产，惟好弓马，因秦乱，埋名于泰山登云岭，闻韩元帅招纳四方壮士，臣愿投于帐下。臣一人性孔名熙，一人姓陈名贺，孔熙失祖原蓼县人，陈贺先祖费县人。后移居东齐，遂家焉。”王大喜，遂封孔熙为蓼侯，封陈贺为费侯，一总领精兵三万，为前路先锋，二将叩头谢恩毕，就领兵先行。随后汉王大兵出成皋，相连数百里，接续不断。但不知此行与楚交兵，胜负若何？且看下回分解。 \\n  \\n   \\n  "}
{"章节": "第七十九回 周兰谏霸王出师", "正文": "  \\n 第七十九回　周兰谏霸王出师 \\n 　 \\n  \\n 大汉五年八月日，汉王大兵出成皋，韩信为大元帅，遂统领诸将进发。一路孔熙、陈贺二先锋，秋毫不犯，所到郡县，望风归服，二将着令照旧管理，地方百里，簟食壶浆，以迎王师，大兵不觉早到九里山，相连数百里，各立营寨。孔熙、陈贺就朝见汉王，且说：“赖大王威德，一路不动声色，郡县望风归降。”王赏劳二将，就令左右安两营，守护大营。命萧何催攒粮储，以给军需。又差两起细作，探听彭城消息，有信急早来报，好作准备。 \\n 不说汉王屯兵于此。早有彭城细作，打听汉王屯兵于沛郡，星夜报与霸玉。霸王望西指而大骂曰：“吾不杀此胯夫，誓不班师！”便要吩咐三军，克日就起兵。季布、周兰谏曰：“不可！韩信伪计多端，陛下若动怒，才一起兵，必中奸计。”霸王曰：“朕纵横天下，未尝受一日之辱，若按兵不动，使诸侯闻之，岂不取笑？”急欲传旨起兵。周兰复又谏曰：“汉兵势重，又兼韩信诡计甚多，陛下不可轻敌。以臣愚见，只可深沟高垒，勿与之战，发檄文调各处诸侯前来救应，仍差人过江借会稽各郡县粮米以为军需，与彼相持日久，彼军决定疲乏，供给不便，那时陛下以逸代劳，鼓兵而西，一战可胜，使韩信无以用其谋，张良无以算其策，汉兵四散奔溃，楚兵相袭于后，荣阳、成皋，随手可得也。若陛下不依臣言，空壁而作，寡不可以敌众，倘战有不胜，陛下将何以适从乎？”霸王沉吟不决，遂回宫见虞姬。姬曰：“连日闻汉兵将近，陛下何以御之？”霸王将周兰之言，诉说一遍。姬曰：“周兰之言，极为有理。如陛下从其谋，社稷可保无事，不然恐难取胜，彭城亦不可守。陛下当思之！”霸王曰：“明日当与群臣计议。” \\n 次日，霸王会群臣复议之曰：“周兰劝朕勿与汉战，此议何如？”李左车曰：“陛下如不亲往，汉兵知楚怯也，决进攻彭城。彭城倘不能守，陛下将何往乎？为今之计，陛下统兵急与之战，如胜，则汉必走矣，如不胜，归守彭城以为根本，调“取各处人马救授，亦可接次而来，又兼汉兵久住自疲，我兵乘其敝而攻之，汉兵决败。陛下舍此必胜之策，而欲从群臣守株之计，不亦误乎？”汉王曰：“左车之言，正合吾意！”遂传令起兵，急往沛郡进发。方出城，忽大风骤起，将中军宝纛旗折为两断，三军尽吃一惊。霸王所乘乌骓马，行至玉楼桥下，大嘶数声。周兰、项伯见霸王此行，各相议曰：“大旗被折，龙马长嘶，此非吉兆，何不扣马以止前进？”又着虞子期于后车急奏虞后，劝止进兵。 \\n 且说霸王，到十里西关，只见周兰、项伯大小文武众臣，俱在驻节亭，请霸王暂且少憩。众臣时膝近前启奏曰：“陛下方出城，大旗折倒，龙马长嘶，此行兵之所忌也。不若旋师，少待数日，再差人打听汉兵消息，看缓急如何，然后进兵不迟。”霸王曰：“纣以甲子而亡，武王以甲子而兴，何验于彼，而不验于此？大抵风折旌，马长嘶，亦偶然耳！岂可大兵既出，内外皆知，复又回师，反致百姓猜疑。倘汉之细作知之，使传闻于彼，决笑朕之怯也！”随起身挥动人马，方欲前进，左右来报：“虞娘娘差人上书。”项王笑曰：“御妻差人上甚书？有何话说？”拆书观看，乃虞后亲笔车中所就也。其书曰： \\n 文王听后妃之谏而成圣，大禹读涂山之箴而兴夏，自古帝王未有不从谏而成治也。妾本妇人，无远大见，比闻汉将韩信，诡计百出。须当预为防备。周兰等之言，字字有意，实为效忠，陛下不可不听。况今日之行，大风折旗，乌骓长嘶，此上天示警，陛下尤当退省，岂可谓寻常之兆而忽之耶？ \\n 霸王观书，方有趑趄之意，忽李左车急趋近前曰：“适有臣家人过沛郡，亲见汉王领一枝兵回成皋，信亦有回兵之意。臣料汉兵太多，军粮不敷，恐陛下大兵一临，决难支持。兵法有云：兵多将累，况无粮乎？陛下若乘彼三军无粮而征之，不战自乱，必克胜矣。”霸王闻左车之言，遂决意西向，无复留恋。又见前部人马已行五十里之外，难于挽回，长驱前进，再无有敢拦阻者。 \\n 不日早到沛郡，离城五十里安营毕，差人打听汉王在否？韩信消息如何？去人不多时，回奏汉王大营在城外六十里栖凤坡，终日高歌饮酒，各处人马相连结营，络绎不绝。韩信大营在九里山之东，操练人马，亦无回兵之意。城中四门不闭，随人往来。霸王闻说，急召李左车，连呼数次，不知所往。左右来报，昨晚李左车领从人并带来行装，径自逃走，不知去向。霸王大怒曰：“左车实韩信所使，诈来投降，以观朕之虚实！”召项伯责之曰：“汝不审左车来历，误举于朕前，以为可用，朕一时不察，信其巧言而听用，误吾大事者，皆汝之罪也！”伯曰：“臣听左车素有声名，因见投降，遂举用于王前，误中奸计，实臣之罪。”霸王怒气不息。周兰等劝谏曰：“项司马这是忠心为国，一时未审奸计，轻于举用。今既大兵到此，且理论出战应敌之策，不心追悔前事。”霸王从其言，遂黜免项伯，乃重赏周兰等。当日回帐见虞姬备说：“李左车投降，诱我到此，悔不听御妻之言！”虞姬曰：“妾言不足借，惟望陛下奋力出战，恢复鸿基，奖率诸将，同心协力，早奏凯歌，其他不必较也。”霸王曰：“御妻之言，正合我意。” \\n 次日，升帐召诸将曰：“尔等从吾数百战，未尝败北，今日汉兵势重，不应轻敌，须要倍加用心。钟离昧领兵三万在左哨驻扎，季布领兵三万右哨驻扎，桓楚为前部，虞子期为后应，诸将随朕出战。若彼败，可速追，若彼胜，四面救授，务要仔细提防，各相保守。料一月之间，汉兵粮尽，自然走矣。”诸将拜伏曰：“陛下神算，非臣等所及也。” \\n 不说楚兵安营于沛城之东。且说韩信调度诸军，各有方向，随处各有隐伏，兵多而有纪律，将分而有定守，变化不常，随机运用，十分严厉，专等楚兵到来。只见小校报入中军，左车回汉营，韩信急请相见，备说诈降入楚，尽知霸王虚实。信曰：“若非先生此行，项王不来，吾兵岂可久居？倘各处救兵再到，急难取胜。今幸项王到此，但不知何以使彼深入重地，以中吾计？先生有方略，愿听金玉，以剖群疑。”李左车曰：“元帅想有妙策，故此下问。臣有一言，不知合否？”韩信遂拱手听左车之言。未知有何议论？且看下回分解： \\n  \\n   \\n  "}
{"章节": "第八十回 九里山十面埋伏", "正文": "  \\n 第八十回　九里山十面埋伏 \\n 　 \\n  \\n 却说韩信欲引项王深入重地，求计于左车，左车曰：“霸王累次被元帅诱引，以致取败，若复行此计，恐霸王识破，决不追赶。明日出阵当请主上答话，主上以言语激之，而向西急走，霸王性暴，决难容忍，定要追赶。如有左右谏止，臣请中途以身当之，彼想日前诈降之恨，岂肯便罢？臣大笑逃走，霸王愈加忿怒，必然前进。如此可引十数里，可入重地。元帅高见，不知以为何如？”信曰：“此论正合吾意！”随同左车到汉王大寨，见汉王具说前事，汉王曰：“吾左右须预备大将以当之。”信曰：“即着孔熙、陈贺二将为大王羽翼，王引项王可向西会垓而行，臣于彼处已有布置。”汉王大喜。君臣密密计议停当。 \\n 却说韩信复到中军，传下将令，着大小三军，听候发落。次日，诸将俱到帐下伺侯。韩信曰：“主上自出褒中来，与项王五年之间，亲经七十余战，劳师动众，万苦千辛。今项王势孤力弱，胜负之决，在此一举。诸君务要竭力报效，各图裂土而封，以成万年之业。进当奋勇，退当固守，麾左则左，麾右则右，听吾指挥，共成王事。”诸将应声而诺曰：“敢不听元帅号令。”于是韩信按《周易》布阵：乾为天，令王陵管之，引副将十六员，大兵四万五千，旗帜六十四面，在西北方埋伏；坎为水，令大将卢绾管之，引副将十六员，大军四万五千，旗帜六十四面，在正北方埋伏；艮为山，令大将曹参管之，照前引军在东北方埋伏；震为雷，令大将英布管之，照前引军在正东方埋伏；巽为风，令大将彭越管之，照前引军在东南方埋伏；离为火，令周勃管之，照前引军在正南方埋伏；坤为地，令张耳管之，照前引军在西南方埋伏；兑为泽，令臧荼管之，照前引军在正西方埋伏。前布八卦，后设五行，左辅右弼，各有方向。夏侯婴领兵十万，随汉王后为应接之兵；子房领兵十万，在左掖为防护使；陈平领兵十万，在右掖为救应；使孔熙、陈贺领兵二万，为羽翼；吕马通、吕况，领兵二万，为日月；靳歙领兵一万二千，副将十二员，为十二方位；柴武领兵二万八千，副将二十八员，为二十八宿；大将任敖领军二万五千，看守汉王大营；刘泽领军三千，在鸡鸣山虚张旗帜，遥为之势；刘交领兵五千，巡哨后军；薄昭、孙可怀、高起、张仓、戚思等，各领兵一千，四边催督人马前进；陈豨、陆贾、傅宽、吴芮等，各领军五千，从小路在徐州左近，待楚兵空壁出城，即乘势入城，捉住霸王宫眷，安抚百姓，勿得擅自抢虏，四门拔楚帜，尽立汉帜；灌婴佯败，引霸王入会垓；待霸王败后，中郎骑将杨喜，与五军都尉杨武，左军司马王翼，右军司马吕胜，在乌江左右埋伏。诸将随韩信摆成阵势，各有方向，俱已完备。 \\n 有王陵等近前曰：“元帅一向操练人马，布置军阵，某等俱已明白。但今九里山去沛县一百八十里，此时楚兵五十万，四方安下营寨，元帅欲令某等去九里山埋伏，不知从何路而去？在何处埋伏？不知元帅在何处对敌？主上在何处引战？请问其详，以决群疑。”信曰：“某未来此处，与楚交兵，预先数四差人踏看地方，细访埋伏处所，然后分调诸君，各守方位，如不知去路，何以取胜？九里山在徐州城北，离城九里远。项王被左车诈诱来沛县。心甚懊悔，今与吾战，一败之后，决奔彭城。吾因算定此山，极好埋伏，不待霸王进城，就令诸君布此阵势，将项王围困在内。四边皆是汉兵，使项王进无所往，退无所守，决欲过大江，以求救应。某又遣四大将在乌江埋伏，项王亦难渡江，此处定然擒获成功。诸路人马可往西而行，从固陵北路沿黄河岸边，从归德郡绕虞城县二百里，倒转入彭城九里山。此山旧名九嶷山，相连有四座山，城东北有鸡鸣山，城西有楚王山，城北有圣女山，周迴有二百里。项王到彭城，见城上有汉兵旗帜，决不敢近城，却从北走。诸君人马四合而来，岂能出此重围？某已算定方向，然后敢诱楚兵至此，使往回劳苦，再无军需，所以为必胜之说也。”王陵等拜伏在地曰：“元帅神机妙算，古今罕有也！” \\n 韩信发落诸将已毕，只见帐下一人高叫曰：“元帅何视人如土木耶？”信视之，乃舞阳侯樊哙也。信曰：“诸将皆有方向，独将军未有调用，非信轻将军也，但有一大任，欲将军管领，恐一时误事，则百万雄师，如无眼目矣。”哙曰：“元帅有何遣用，某竭力前进，如少误事，决听元帅以军法治之，虽死亦不敢怨恨。”信曰：“诸君大军到九里山，当左者则麾左旗，当右者则麾右旗，当前者则照前而麾之，当后者则照后而麾之，四面八方，转移布置，全看中军大旗调度。目令诸事俱备，惟少此一节，欲劳将军，于九里山高岗之上，领精兵三千，执掌大旗，指挥三军，各投方向，又全仗将军眼明手疾，随机应变，远望项王所向之处，以为动转。”哙曰：“白日可望大旗，若晚间何以为号？”信曰：“晚间执一大灯笼，高竖起山顶上，却看火把不动，而各占方向者，乃汉兵；若奔走而趋前不定者，为楚兵；挥转灯笼，自有照应。将军须用心，不可有误！”樊哙得令，同诸将向固陵密密进发。止汉王大兵，并左右前后四起，随韩信与楚交战，其余尽数东行不题。 \\n 却说霸王召季布等计议曰：“昨差人四边探听，汉兵委的势重。汝等分为六起进发，仍着钟离昧、周兰随朕防护，以为救应。肤亲领兵二十余万，其余三十万乃六起大将管领，着虞子期守护中军。”霸王一骑马早出阵前，传与汉王：“急早与吾决战，两家成败，在此一举，不可仍前迴避，却教韩信暗施诡计，非大丈夫之所为也！”于是汉王全装甲胄，耀武扬威，来到阵前，要与霸王对敌。未知果与对敌否？且看下回分解。 \\n  \\n   \\n  "}
{"章节": "第八十一回 楚霸王会垓大战", "正文": "  \\n 第八十一回　楚霸王会垓大战 \\n 　 \\n  \\n 却说项王出阵，只要与汉王决战。汉王亦全装甲胄，出到阵前，与项王答话，左右有孔熙、陈贺簇拥而来。项王大呼曰：“刘邦！前日固陵之败，免汝一死，今整兵而来，定与吾决战；况五年之间，经数十场，不曾一日交兵，亦不知汝武艺如问，今日务要决个胜负。”汉王曰：“用兵决胜，在谋不在勇，吾但与你斗智不斗力；尔到处不过恃血气之勇，终取横亡，岂足为强！”霸王大怒，举枪望汉王刺来，孔熙、陈贺二将齐出，接着霸王对敌。霸王忿怒，与二将交战，两边大兵各退五十步远。霸王战二将，比平日倍加奋力，二将战霸王，各逞雄威，荡起一缕征尘。杀到五十回合，胜负未决，霸王大叱一声，如半空中起一个霹雳一般，惊得二将的马倒退数步，陈贺急用手拉回马时，不防霸王一枪，刺中左胁，翻身落马。孔熙急欲救应，霸王又一枪刺来，急低头闪过时，枪已搠着盔顶，盔已落地，孔熙散发逃走回阵，却得靳歙、柴武二将抵住霸王，以此孔熙不曾被伤。霸王见二将来战，正欲交锋，只见汉王勒马立于高坡上，尚自未退，霸王撇了二将，径奔汉王，早有夏侯婴急引兵保定，向东北逃走。霸王挥动三军，鼓噪前进，尽力追赶。未五里路远，两边渐渐汉兵围绕上来，季布急止之曰：“汉兵虽前行，人马不退，声势益振，恐是诈计。陛下可收兵暂住，以防攻扰。”项王从其言，正欲回首，只见李左车在前大叫曰：“臣在楚，多蒙陛下眷顾之恩，今陛下已入彀中，不若投降，臣即引见汉王，免遭诛戮。”霸王大怒曰：“前日误中匹夫之计，正要碎尸万段，以雪此恨，今又复向我前巧说！”仍又策马追赶，初时李左车在前奔走，霸王在后紧赶；行了十余里，李左车忽然不见，惟见汉兵四面杀来，楚兵不得动，急难收拾，被汉兵生力军杀得四散奔溃。霸王已知深入重地，又闻炮声不绝，须臾韩信大兵四面八方杀来，围住了霸王，有季布、钟离昧等，紧跟定左右，一面协助冲杀，不得脱身。又见靳歙、柴武、孔熙等，仍分兵而出，霸王当此溃乱之际，无心恋战，只得同诸将杀出重围。后边韩信大队人马，蜂拥进发，如山崩海沸。霸王回看自己兵丁，不知截在何处，止有数千败残人马，跟随望前奔走。正在忙中，只见周兰引本部大兵杀入重围之中，接应霸王。霸王得周兰这支人马，遂冲杀而出，汉兵纷纷攘攘，两边退去。 \\n 霸王杀至黄昏时候，方到楚营，虞子期接入中军大寨，方喘息少定，与虞姬相见，备说：“汉兵势重，恐难驻扎，不若今夜半之时，仍回彭城，再整兵马，另作区画。”虞子期曰：“适间传闻有汉兵一枝，往彭城抢掳宫眷，未知的否？今陛下欲回彭城，恐为徒行。不若乘大营人马，尚有二万，并各处逃回者，尚有五万，合兵一处，今夜起身，前往荆楚湖襄一带驻扎，重整人马，养威蓄锐，尚可恢复旧业。不知陛下圣意何如？”霸王曰：“许多官员俱在彭城，传来之言，未必实的。我欲径到彭城，取了宫眷，前往山东鲁郡驻兵，相去不远，庶好接济军需。”众将曰：“陛下听见甚当。”遂暗传令，着大小三军快造饭，束装回彭城。三军造饭，饭毕已过夜半矣。大兵望东一条大路回彭城。 \\n 一日到萧县，离彭城五十里，早有汉兵陆续南路进发，遥望东山一带隐隐旗帜布列，无数人马，在彼往来。霸王大惊，问左右曰：“此处亦何汉兵之多？想天下诸侯俱会合在此，为之奈何？”钟离昧曰：“前有汉兵之阻，后有韩信追袭甚急，各路诸侯又屯兵在此，想彭城已为汉得矣。不若陛下同臣等领八千子弟径投江东，以图再举，不可恋恋于此，恐难脱身。古人云：‘兵多将累，费用不敷，系念劳心，决遭困惫。’陛下若不急从臣言，悔无及矣！”周兰曰：“钟离昧之言极为有理。陛下亦当俯就。”霸王性躁，大言曰：“朕自起兵以来，所到扑灭，今虽兵多，料汉诸将中，再无朕敌手，何乃弃兵逃遁，使诸侯闻之，不亦耻笑乎！汝等随吾军后，看我力战汉将，若锋芒少挫，即自杀以示其弱。”诸将见霸王性起，再无人敢谏，遂调动人马前进。 \\n 将近彭城，早有小校来报，彭城四门尽列汉赤帜，彭城已为汉得矣，四门俱是汉兵拦阻，霸王遂下马，重整戎装，大叱一声，向鸡鸣山杀到九里山。只见山顶上，一声炮响，大旗麾动，四面八方围合上来，西北王陵，正北卢绾，东北曹参，正东英布，东南彭越，正南周勃，西南张耳，正西臧荼，各举兵器敌住霸王。霸王举枪敌众将，金鼓大作，杀气冲天。霸王左冲右突，一上一下，一往一来，就如龙腾于大海，虎跃于前崖，抖擞精神，力敌众将。众将退后，复有薄昭、孙可怀、高起、张仓，戚思五将，截住嘶杀。霸王略无惧怯，战二十回合，枪刺伤孙可怀，马冲倒戚思。正赶杀诸将，复有陈豨、傅宽、柴武、吴芮，自圣女山来，谷口杀出，拦住霸王，各举兵交战。未及十台，诸将败走，一日之间，霸王敌汉名将六十余员，马未倒退，枪未点地，回视楚将曰：“我今与汉交兵果力弱耶？”诸将曰：“陛下乃天神也！古今威武，再无可比。日将哺矣，陛下可暂安营于此，请娘娘少歇。”于是遂命虞子期请娘娘到帐中相见。霸王曰：“御妻今日被汉兵围困，一路甚是惊恐？”虞姬曰：“妾仗陛下天威，又得诸将防护，心有倚赖，忘其恐惧。又闻陛下一日战汉将六十余员，恐圣体劳倦，亦当将息。”霸王曰：“昔救赵之时，九战章邯，数日未得饱食，尚获全胜，今一日之间，何足为劳！”左右闻之，莫不骇然。周兰等复近前奏曰：“陛下今日虽胜诸将，但汉兵势重，四面围困甚紧，今晚须防攻劫，各营更要仔细守把。”霸王曰：“此言正合吾意。”即传令着大小三军，今夜省睡，仍令八千子弟俱在军中左右护防。遂命行厨置酒与虞姬夜饮。 \\n 却说韩信见汉将敌项王不过，急召李左车计议曰：“明日不必与霸王对敌，只将九里山大兵四面围困，随处多设战车，遍插旗帜，相持一日，楚军粮尽，人马驻扎不定，自然内乱四散逃走。项王欲出不能，欲守无粮，正所谓内无粮草，外无救援，安得不败？若与对敌，项王英勇，万夫难当，徒自摧折，岂为良策？”左车曰：“项王虽然英勇，所恃者诸将与八千子弟耳。纵使三军虽逃，而诸将与八千子弟，相从日久，决不肯遽散。如有妙计，必得诸将解体，八千子弟离散，项王盖世英雄，一人之力，亦难独守。若今日诸将不去，八千子弟不散，虽然无粮，事急奋力，齐心冲杀，我军不能抵当。项王得出重围，急过江东再整兵马，元帅又须一二年，方得平定。不若此时极力攻取，一战胜楚，大事定矣。”信曰：“先生之言，语语有理，但无人解散楚军，以施此妙计。必须差人请子房来，看他如何。况子房机变最多，与之商议，定有奇策。”遂着陆贾入左哨，请张军师来，有话计议。 \\n 陆贾去不多时，只见子房策马而来，遂与韩信、李左车相见，信曰：“近日见项王英勇，诸将不能敌。又见楚将季布、钟离昧等齐心协助，又有八千子弟相守不去，恐一时复出重围，投向江东，急难取胜。夜深请先生求教，幸望不吝珠玑，愿赐一言以开茅塞。”张良曰：“此亦何难！只是使楚将解体，八千子弟分散，一人孤立，岂能持久？十日之间，项王可擒，天下可定矣！”信曰：“韩某亦如此说，但无人施此妙计，敢请先生求教，想先生必有奇策，幸望明示。”张良遂起身向韩信、李左车前，密密道了数句言语，可使诸将心志懈怠，八千子弟自然离散。但不知其言如何？且看下回分解。 \\n  \\n   \\n  "}
{"章节": "第八十二回 张子房悲歌散楚", "正文": "  \\n 第八十二回　张子房悲歌散楚 \\n 　 \\n  \\n 却说韩信求计于张良，张良移席近前，密与韩信、李左车曰：“某少游下邳，曾遇个异人，喜能吹箫，音调悠扬，律吕哀切。因与会饮，终日向异人学箫，传受一月，不觉遂能吹此箫。异人尝说箫乃古乐，其原本自黄帝，截竹为萧，长尺有五寸，按五行，十二干支，八音克协，以和天地，乃中吕之气。后大舜作箫，其形参差，以象凤翼。古之善吹箫者，有秦女弄玉，仙人萧史，皆有重名。此箫一吹，使凤凰来仪，又能致孔雀、白鹤舞于阶下；故箫音足以感慨人心，以动归乡之思，故曰‘乐人闻之则乐，忧人间之则忧’。今当深秋之时，草木零落，金风初动，远乡之人，情思最是悲切，其夜静更阑之际，投鸡鸣山一带吹动此箫，悠悠余韵，耿耿悲声，使字字为之断肠，句句为之解体；管教一吹之后，八千子弟不劳元帅张弓支矢，自然离散。”韩信即拜伏在地曰：“先生有此妙技，虽秦女萧史，不能及也！”良即答礼，相约已定。次日，遂按兵不与楚交战，四边多设战车，增添甲士，严加巡哨。仍令萧相国催管军粮，各路诸侯分头运粮，以接济军储。分付樊哙山顶上呜锣击鼓，以扰乱军心。仍令灌婴时常在楚营左右埋伏，侍霸王或出营冲阵，即令拦阻，催报各营一齐奋力攻战。 \\n 却说霸王一连三日亦未出阵。有季布、项伯等入营来见霸王曰：“即日三军无粮，战马无草，军士暗地埋怨，倘有诈变之人，蛊惑其心，必然生乱。事已到此，十分紧急，不若陛下领八千子弟、臣等领各营人马，同心合力，杀出重围，投荆襄或江东，随陛下所往。”霸王曰：“军已无粮，实难支持，不若杀出为是，但恐汉兵势重，不能出耳。”季布曰：“臣观八千子弟，一向随陛下冲锋破敌，最能当先，所到之处，无不取胜，汉兵一见莫不风靡。陛下可领子弟兵，冲杀头阵，臣等各领本部人马，保娘娘断后。若头阵陛下打开，后阵自然以次而退，臣等得出重围矣。”霸王曰：“尔言甚当。”随传令：“着三军明日随我冲杀汉兵，以出重围，俱要奋力当先，勿得退后！” \\n 军士得令，暗地商议：“我等从军日久，衣袄破绽，未得缝补。当此深秋之时，天渐寒冷，连日缺粮，救死不能，如何冲杀汉兵？”众人捱到黄昏之时，将近一更之初，偶闻秋风飒飒，木落有声，客思无聊，已动乡关之念；况四野干戈，绝粮遭困，难当愁苦之怀。只见众军三个成群，五个一起，正在纳闷之际，忽听高山之上，顺风吹下数声萧韵，一曲悲歌，清和哀切，如怨如诉，透入愁怀，感动离情，泪下千行，百计难解。一声高，一声下，一声长，一声短，五音不乱，六律和鸣，如露滴苍梧，如鹤唳九皋，如声送玎冬，如漏滴铜壶，愈伤而愈感，愈闻而愈悲，虽铁石之肝肠，亦为之摧裂，虽冰霜之节操，亦为改移，离散英雄之心，消磨壮烈之气。其歌曰： \\n 九月深秋兮，四野飞霜；天高水涸兮，寒雁悲怆。最苦戌边兮，日夜傍徨；披坚执锐兮，骨立沙岗！离家十年兮，父母生别；妻子何堪兮，独宿孤房。虽有腴田兮，孰与之守？邻家酒熟兮，孰与之尝？白发倚门兮，望穿秋水；稚子忆念兮，泪断肝肠。胡马嘶风兮，尚知恋土；人生客久兮，宁忘故乡？一旦交兵兮，蹈刃而死；骨肉为泥兮，衰草濠梁。魂魄悠悠兮，不知所倚；壮志寥寥兮，付之荒唐。当此永夜兮，追思返省；急早散楚兮，免死殊方。我歌岂诞兮，天遣告汝；汝其知命兮，勿谓渺茫！汉王有德兮，降军不杀；哀告归情兮，放汝翱翔。勿守空营兮，粮道已绝；指日擒羽兮，玉石俱伤。楚之声兮散楚卒，我能吹兮协六律。我非胥兮品丹阳，我非邹兮歌燕室。仙音微兮通九天，秋风起兮楚亡日。楚既亡兮汝焉归，时不待兮如电疾。歌兮，歌兮，三百字，字字句句有深意，劝汝莫作等闲看，入耳关心当熟记！ \\n 张良自鸡鸣山，吹至九里山，沿山吹数十遍。又令汉卒学此楚声，随处歌之。况当夜静更阑之时，音韵凄楚，最能悲感。吹得楚营中人人涕泣，个个心酸。初时尚自流泪情切而已，既听之后，越思越想，遂悲切烦恼，各人便道：“此必是天遣神仙下降，救我等性命，故使吹此洞箫，欲我等逃命。我等若忍饥受寒，守此空营，倘汉兵一冲杀来，连日饥饿，如何抵当俱是死数，父母妻子，不得见面，却不是逆上天之意？莫若乘此月明之际，早早逃走。倘汉兵捉住，就见汉王，备说楚营无粮，饥饿难忍，又见汉兵势重，恐难逃生，情愿各散回乡，以见父母，哀告大王，乞赐放生。料汉王仁德必不害我等性命，岂不强似横死刀剑之下？”众人商议已定，各束行李，不由诸将号令，一哄都散，四散奔汉。不一时，八千子弟，各营军士，十散八九。 \\n 诸将欲奏霸王，此时方二更时分，霸王与虞姬寝熟，不敢启请。诸将计议：“三军已散，止我等千余人，倘汉王探看楚营空虚，四边攻杀进来，霸王被擒，我等性命亦难自保。不若杂在众人逃走之中，夜晚不辨彼此，得出重围，再与霸王报仇，还有生路。若同霸王一时受死，生既无益于国家，死亦与草木同朽矣，岂非愚之甚耶？”钟离昧曰：“诸君之言甚当。”众将遂弃马，各束行装，亦同众军士逃走。惟项伯自思：“我昔日鸿雁川曾救张良一死，又与汉王结为婚姻，何不往投张良，求见汉王，仍结二姓之好，封拜为侯，不失楚家之后，庶宗祀不绝，岂不美乎！”遂仗剑寻问张良营寨。有周兰、桓楚二将曰：“我等受霸王知遇之恩，虽死不忍舍去。彼众人皆是贪生惧死，假为巧说，猪狗禽兽不如也！岂足挂齿？我等纠聚楚卒，见有八百余人，守定中军，急请主上醒来，舍死冲杀出去，以图再举。若天不佑楚，或霸王遇难，我等一同赴死，生则君臣相聚一处，死则魂魄亦不相离，乃大丈夫之所为也！”二人独立帐外，奖率八百楚卒，守住寨门。 \\n 却说楚兵并诸将，当此百万汉兵，如何逃走？因是韩信于张良方吹箫之时，即吩咐灌婴传令说与各营，待楚卒四散之时，任从逃走，不可拦阻。以此众将杂于乱军中，亦得逃走，遂出重围。有周兰、桓楚正欲飞报霸王，霸王已醒，披衣而起，观望四壁，乃大惊曰：“汉皆已得楚乎？是何楚人之少也？”周兰、桓楚急到帐下悲泣曰：“楚兵被韩信用计，遍山吹洞箫数阕，吹散楚兵，诸将亦皆亡去。惟臣二人纠聚楚卒，止八百余人，听候陛下。陛下正当乘此横乱之时，同臣等急冲杀出去，尚可脱此重围，不然，汉兵知楚营空虚，协力攻击，兵微将寡，何以御之？”霸王闻说，泪下数行，遂入后营来别虞姬。未知如何？且看下回分解。 \\n  \\n   \\n  "}
{"章节": "第八十三回 霸王帐下别虞姬", "正文": "  \\n 第八十三回　霸王帐下别虞姬 \\n 　 \\n  \\n 却说霸王见楚兵皆散，将士惟有周兰、桓楚二人，势孤力弱，不觉泪下数行，回到帐中长叹曰：“天其亡我乎？”左右亦皆泣下，莫敢仰视。虞姬急起而问曰：“陛下何乃悲泣如此？”霸王曰：“楚兵将士俱已散去，见今汉兵攻围甚急，我欲辞汝冲杀出去，辗转反侧，不忍遽舍。我思与汝相守数年以来，朝夕未尝暂离，虽千军万马之中，亦同汝相随而行。今一旦与汝长别，恋恋之怀，伤感于中，不觉泪下！”虞姬听罢，相向失声，哽咽了半晌，遂告霸王曰：“妾蒙陛下眷爱，镂心刻骨，亦不能忘。今不幸遭此乱离，陛下欲舍妾长往，妾如刀割肝肠，岂容这舍？”遂扯住霸王袍袖，泪珠满面，柔声娇语，相偎相倚，甚难割舍。霸王遂命左右置酒帐中，与姬饮数杯，乃作歌曰： \\n 力拔山兮气盖世，时不利兮骓不逝，骓不逝兮可奈何？虞兮虞兮奈若何！ \\n 霸王歌罢，复与姬饮数杯，又歌数阕。虞姬因而和之曰： \\n 汉兵已略地，四面楚歌声；大王意气尽，贱妾何聊生？ \\n 霸王与姬唱和会饮，已五鼓矣。周兰、桓楚在帐外促之曰：“天将明矣！陛下可急急起行。”霸王复又泣而别姬曰：“吾将行矣！汝当保重。”姬曰：“大王已出重围，置妾于何地？”霸王曰：“据汝姿色，刘邦见之，决留用，料不至杀伤也，汝何患其无地耶？”姬曰：“妾愿随大王之后，杂于众军中，可出则出，不可出则死于大王马前，阴魂随大王过江，葬于故土，妾之心也。”霸王曰：“万军之中，戈戟在前，军士围绕，骁勇尚不敢进，况汝从来娇媚，又不能驰骑，徒丧却花容，半世青春，诚为可惜！”姬曰：“愿借大王宝剑，妾假装男子，紧随大王之后，务要出去。”霸王遂拔宝剑递与姬，姬接剑在手，泣而告曰：“妾受大王厚恩，无以报大王，愿一死以绝他念！”遂一剑自刎而死。霸王掩面痛哭失声，几于坠马。周兰劝曰：“陛下当以天下为重，何自伤如此？”虞子期见姬死，遂撞死军前。 \\n 且说霸王领八百楚兵冲杀头阵，灌婴即领本部人马拦阻。霸王跃马横枪，直取灌婴，战十余合，婴乃败走。霸王不取追赶，只径透重围，奋力冲杀，汉兵不能抵当。灌婴急入中军，汉王同韩信统大兵分头追袭，樊哙在山顶上麾动大旗，招八路人马，四面围绕。有曹参正遇周兰、桓楚断后，急率副将刘贾、王燧、周从、李封截住去路。周兰、桓楚兵止有二十余骑，势已孤立，欲冲敌众将，力不能支，又恐被汉兵所获，仰天长叹曰：“臣力至此，不能支也！”遂引刀自杀。随从二十余人皆被害。 \\n 不说周兰、桓楚自杀。却说汉王大兵分头追赶霸王，霸王杀透重围，急奔淮河，到河边，有一小舟，泊近河岸，霸王向军士撑驾渡河，复将北岸军马，陆续渡河，计点止有百余骑。又走数里，遂至阴陵，迷失故道，霸王四望俱是小溪夹路，又见四面尘土大起，金鼓振天。忽见一田父在道傍，霸王问曰：“从何处可往江东去？”田父见霸王甲胄异常，自思：“此必霸王也，都彭城数年，无德以及百姓，专行杀戮，民受其害！今被汉兵追急，迷失故道，欲往江东去，不可指说正路。”田父沉吟未答。霸王复又问曰：“田父勿得恐惧，我是霸王，因汉兵追赶在后，欲渡江往江东去，但不知从何路可往？”田父因欺其不知，即绐之曰：“当从左路而往。”霸王遂往左走，行未一里，陷于泽中，几不能出，幸赖乌骓乃龙驹，一跃而起，遂出泽中。 \\n 才然前进，忽见杨喜一枝人马先到，霸王知是杨喜，乃言曰：“吾今人困马乏，又陷大泽中，方才得出，力不能与敌，汝当时曾随我数年，不若与吾同过江东，再整兵马，封汝为万户候，共享富贵，何必追我至此？”杨喜曰：“大王不纳忠谏，不惜贤士，大肆无道，遂至于此。纵使过江，终不足以成大事。臣今事汉，真得其主矣！奉命追至此，念大王故旧，不敢无状，幸即投降，同见汉王，不失封王之贵。”霸王大怒，举枪直取杨喜，杨喜来战霸王，二马相交，兵器并举。战到二十回台，霸王按下枪，举鞭望杨喜打来，杨喜急闪时，左臂上已着一鞭，打落下马，霸王方欲举枪，复往下刺，早有杨武、王翼、吕胜、吕马通一齐俱到，扶杨喜上马，退回后阵。 \\n 众将来敌霸王，霸王与从将交战，后面英布、彭越、王陵、周勃，分头围绕上来。霸王不敢恋战，兜转向城而走。回见相随者，止二十八骑，自度必不能得脱重围，又觉身体困乏。天渐昏黑，路小山多，树木丛杂，左右曰：“大王连日驱驰，未得饱食，臣等随大王万死一生，亦未得食，马俱未沾水草，乘此树木丛杂之中，汉兵围绕在外，且因路狭树多，彼未敢遽进，大王可到前村，寻一民舍，暂歇半时，换到天明，方好行走。况如此昏黑，倘或奔前进，误入溪泽中，人马疲乏之甚，决能逃生。”霸王从其言，遂徐徐寻路。遥望林木间，微露灯光，知是人家，霸王与众人及到大林边，不见灯光，只有一古院。众人便道：“院中亦可暂歇，请大王下马。”霸王到大门边，忽听潺潺水声，勒马看时，乃一道涧水，遂策马近前饮水，又令一小卒，将所持宝刀，在溪边大石上磨荡，以备来日冲阵。小卒力弱不能举，霸王下马，自将宝刀在石上往来磨荡，力大将石推在一边，石下泉水涌出，遂是古泉。此处乃兴教院，离乌江七十五里，大林颠石之间，至今有项王饮马泉，卓刀泉，古迹尚存。 \\n 霸王同众人进院，两廓寻问，人俱不见，寻到后居，居数老人，围炉而坐。小卒便问：“院中如何不见众人？”老人曰：“看院者原有二十人，近闻楚汉交兵，遂皆逃去。我等是近村人家，各人恐院中遗失家事，遂倩我等年老无用者，在此看守。但不知汝等是何人？夜晚至此，有何事干？”小卒曰：“如今有西楚霸王被汉兵追赶到此，夜晚不能前进，欲投院中暂歇一宵，明日早行。汝等有饭，可进与用。”众老人听说是霸王，急起身出到门外，拜伏在地，请霸王进屋内设座。众老人近前又拜曰：“山野材民，不知礼体，乞大王恕罪。”霸王曰：“尔众老人在此，有米粮否？可做饭与众人用，待过江时，用汝一石，当以百石补之。”内有一老人素读书，近前曰：“大王建都彭城，此处皆楚地，正是大王所管之处，费用些须粮米，岂敢望补？”霸王闻说大喜，众老人遂凑米一石有余，付与众军士生火，担水，做饭，拔野菜，煮熟先进饭与霸王用，然后众军士分用毕，霸王遂寝。 \\n 将至半夜，忽见天边一轮红日，浮于江面，见汉王乘五色彩云，翱翔而来，将红日抱于怀中，驾云而起，但见相连云脚之后，有万缕祥光，接续不断。霸王见汉王抱日而起，急撩衣涉水而上，来夺红日，被汉王云中一脚迎面踢来，将霸王踢落江中，径抱红日向西而去。霸王忽然惊觉，却是一梦。霸王叹曰：“天命有在，不可强也！”才言未了，只见小卒进报：“汉兵又杀到林前，请大王可急起前进。”霸王紧束衣甲，扣鞴鞍马，杀出林来。不知如何脱身？且看下回分解。 \\n  \\n   \\n  "}
{"章节": "第八十四回 楚霸王自刎乌江", "正文": "  \\n 第八十四回　楚霸王自刎乌江 \\n 　 \\n  \\n 却说霸王闻汉兵杀到林外，紧束衣甲，扣鞴鞍马，杀出林来。天已平明，汉兵分在两边。一将举兵器迎来，乃灌婴也。霸王方与婴交战，随后杨武、吕胜、柴武、靳歙相继而来，霸王不敢恋战，奋怒向前冲杀，三军不能当。诸将随后追袭五十里，前至乌江。霸王勒马四望，只见汉兵重重叠叠，围绕上来；又思昨夜告警，知天命有在，不可逃也，乃谓其从骑曰：“吾自起兵至今，凡八岁矣，身经大兵七十余战，所当者破，所击者服，未尝败北，遂霸有天下。今卒困于此，此天之亡我，非战之罪也！今日固决一死战，必能三胜之，先与尔等冲杀重围，斩将刈旗，知天亡我，非战之罪也！”乃分二十八骑为四队，与汉兵相向。汉兵鼓噪大进，复围数重，霸王又谓其从骑曰：“吾为尔先杀彼一将，今尔四面驰骑，期约至山东之下为三处，不可违也。”诸军曰：“愿从大王之命。”于是霸王大呼，疾驰而下，汉兵尽披靡，遂斩汉一大将，是时杨喜前日被鞭打，未重伤，已得平复，怀恨于心，一马跃出，拦住霸王，霸王龁目大叱之，杨喜人马俱惊辟，退后数里。霸王遂与其骑，约会东山下，分为三处，霸王杂于其中。汉兵不知所在，又分兵三起围绕之。霸王举枪往来驰骤于三处，以身为羽翼，复斩汉将李佑，都尉王恒，杀汉兵数百人。及查楚卒，止亡其二骑。吕胜、杨武，望见霸王杀汉兵，忿怒曰：“项羽至此，犹杀吾汉兵，何乃如此之勇耶？”二将遂举兵器，冲杀而来，与霸王交战，未及十合，二将败走。一日之间，凡经九战，杀汉大将九人，杀兵一千余人，乃谓其骑曰：“吾之与汉战果何如？”众骑皆伏曰：“大王真天神也！” \\n 霸王一日九战，遂冲出重围，到大江北岸，地名乌江。霸王欲渡江，乌江亭长舣船近岸相待，乃谓霸王曰：“江东虽小，地方千里，大王素有重名，可聚众得数十万人，亦足王也。愿大王急渡无失！况今臣独有此船在此，若汉兵至，臣驾船抵中流，彼决不能过，任王行也。”王叹曰：“天之亡我，我何渡焉？且籍以江东子弟八千人渡江而西，今无一人还，纵使江东父老，怜而王我，我何面目见之？纵彼不言，籍独不愧于心乎？”亭长亟为之言曰：“胜败乃兵家之常。昔汉王唯水与大王交兵，被大王一阵杀汉兵三十余万，睢水为之不流，此时汉王独身逃难，落于井中，几不能免，遂忍而至此。大王今日之败，犹夫汉也，何必区区以八千子弟而言？是何所见之小耶？故曰图大者不矜细行。王可急渡，汉兵将至矣！”霸王曰：“汝言虽善，吾心独甚愧。若汉兵至，惟付之一死耳！”亭长叹惜不已。霸王见亭长舣船相待，久而不去，知为长者，乃谓曰：“吾知公为长者，吾有此马骑坐，数年以来，所向无敌，尝一日行千里。今恐为汉王所得，又不忍杀之，公可牵去渡江，见此马即如见我也，此亦不相忘之意。”遂命小卒牵马渡江。那马咆哮跳跃，回顾霸王，恋恋不欲上船，霸王见马留连不舍，遂涕泣不能言。众军士揽辔牵马上船，亭长方欲撑船渡江，那马长嘶数声，望大江波心一跃，不知所往。众人大惊，亭长亦痴呆半晌，面如土色，遂放舟而去。 \\n 霸王见马投江而死，叹惜不已。复与众军士步行，持短兵与汉接战，又杀汉兵数百人，霸王身被十余枪。忽于众汉将中见大将吕马通曰：“尔非吾故人乎？”马通近前侧视，不敢正面，恐被短兵所伤，乃言曰：“臣实大王故人，不知我王有何相嘱？”王曰：“吾闻汉购我头，千金赏，万户侯。吾与尔旧有恩德。”遂拔剑，刎而死。随后杨喜、杨武、王翳，吕胜等俱到，皆以项王首级献功。项王以始皇十五年己巳生，乃于汉五年十二月乌江自刎而死，年三十一岁。 \\n 却说汉将吕马通等五将，持项王头见汉王。汉王起身看项王头，面目如生，汉王泣曰：“吾与王曾拜兄弟，后图取天下，遂与王有隙。然王虽虏太公、吕后，恩养三年，凛未敢犯，此古烈丈夫之所为也，吾实不能及焉！不意王今死矣，吾甚惜之！”左右闻汉王言，皆泣下。项王已死，楚地已定。遂封吕马通为中水侯，封王翳为杜衍侯，封杨喜为赤泉侯，封杨武为吴防侯，封吕胜为涅阳侯。乌江立庙，命有司四时享祭。 \\n 却说项伯离楚营投奔张良，张良因见大兵扰攘，未敢启奏汉王，今既灭楚，事已平定，引项伯来见汉王曰：“项伯前日楚歌散兵之时，即来投臣左哨，臣念伯故旧，又兼前日鸿雁川有功，遂留住营中，不敢擅专，引来投见大王，乞赐收录。”王曰：“项公累有大功，又是至亲，我正欲寻访，不意不弃，自来相见，深合我心。”遂封伯为射阳侯，赐姓刘氏。伯喜谢恩。 \\n 楚灭，天下大定，独山东鲁国未下。汉王曰：“鲁小国也，何足挂齿？且置之度外！”遂欲起兵会议河南建都，张良入见王曰：“大王未可班师。鲁国虽小，隐伏后患。王若置而不论，他日复起干戈，大王悔之晚矣！”汉王大惊曰：“量鲁国，何乃如此利害？”张良近王前，遂道出数句言语来，便知鲁国虽小，不可轻视。未知如何？且看下回分解。 \\n  \\n   \\n  "}
{"章节": "第八十五回 汉王改韩信封楚", "正文": "  \\n 第八十五回　汉王改韩信封楚 \\n 　 \\n  \\n 汉王问张良：“鲁国乃小国也，如何隐伏后患？”良曰：“鲁国乃礼义之邦，昔怀王封项王为鲁公，鲁乃项王原封根本之地，大王苦置而不论，鲁乃倡率义兵，为项王报仇，鼓兵过江，纠合东吴豪杰，借以为势，下荆楚，占湖襄，大王岂能一时得乎？况项王起兵会稽之时，甚得东吴之心，鲁若一举兵，必为响应，安得不为后患？”汉王即悟曰：“若非先生之言，几忽略此事！”遂起兵径趋山东，果见鲁城紧闭、遍竖旌旗。汉兵到城下，四面围困，攻打数日，不见动静。尚闻城内有弦歌之声。汉王急躁，欲多设火炮火箭，极力攻打，张良谏曰：“不可！鲁乃周公之后，礼义之邦，孔子生于尼山，为万世帝王之师，天下瞻仰。今大王兵临城下，尚闻弦歌之声，为主守节，岂可以势力强之耶？大王但以项王之头，号令城下，示以大义，彼自顺附。”汉王从其言，急取项王头，号令城下。只见城上父老，尽皆哀泣。汉王令人谕之曰：“项王放弑义帝，大肆暴虐，汉王倡天下诸侯兵，为义帝发丧，衣皆缟素，为天下除此残逆。今楚已灭矣，鲁何为不降？是逆天不知大义，有愧圣人之教。”父老闻晓谕之言，遂同诸儒开城迎汉王大兵进城。汉王安抚百姓毕，即将项王尸首以鲁公号葬于谷城东十五里，亦命有司立庙享祭。楚地悉平。 \\n 韩信引大小诸侯文武将士，与王贺喜。次日，即传旨，令众诸侯，各调本部人马还国去讫，其余大小文武将士，尽赴洛阳，论功行赏。汉王因思韩信所居齐地六十余城，国大权重，恐为后患，惟楚于偏一隅，为荆蛮之地，一时起数万甲兵，亦难凑办，较之齐地弱强，相去甚远，遂乃召韩信抚之曰：“吾自得将军以来，累建大功，此心终不能忘，但恐将军功高权重，为小人所忌嫉，则不能安其位矣，似非我所以待将军始终之意。将军可封还将印，就镇楚地，以安人心，保全君臣之义，为万世子孙之业，不亦美乎！”韩信闻汉王之言，莫知所措，遂将元帅印，交还汉王，其大小将士各退回本营，总听汉王分处。信复奏王曰：“齐国蒙大王封锡日久，今一旦改封，恐非所宜。”汉王叹曰：“将军误矣！昔楚汉交兵，人心未定，齐地乃反复之国。姑令将军镇守。今天下大定，四海一新，无地不可，况将军淮阴人，封将军为楚王，即以父母之邦，为将军食采之地，最为相宜，将军勿得视为轻重也。” \\n 韩信复将齐王印交还与汉王，仍领楚王印，赴楚之国。差人寻访漂母，并辱己恶少年。旬日，漂母、恶少年至，拜伏于殿下，莫敢仰视。信令左右赐漂母以千金。母拜谢而去。召恶少年，授以中尉。少年曰：“向者愚陋粗鄙，不知大贵，误犯麾下。今蒙不即加诛，已领洪度，何敢遽受封赏？”信曰：“吾岂小丈夫之所为哉！怀私忿以为报复，徇德怨以为喜怒耶？汝其领受，勿致多辞！”少年遂谢恩而出。信因谓左右曰：“此壮士也！方辱吾时，吾若杀之，何乃有今日？吾遂忍而至此，是少年助我以建功也。吾之所以封少年，岂徒然哉！”左右曰：“大王赐漂母金，封恶少年官，非人所能及也。” \\n 大汉六年正月，赵王张耳、楚王韩信等，率文武将相请尊汉王为皇帝。汉王曰：“吾闻帝，贤者有也，空言虚语，非所守也。吾不敢当帝位。”群臣皆曰：“大王起自微细，诛暴逆，平定四海，有功者辄裂地封为王侯；今大王不即尊号，何以示信于天下？臣等虽以死守，心愿大王加尊号也。”汉王三让，不得已，曰：“诸君必以为便，幸相与有益国家者为也。”于是卜正月甲午，汉王即皇帝位于汜水之阳。文武群臣朝贺呼噪毕，遂设宴功臣，以诏天下。诏曰： \\n 朕惟周宗不祀，秦僭大统，六国兼并，四海纷扰，二世益衰，天命乃绝。朕本沛民，赖上天眷佑，祖宗灵庇，资尔文武之力，克秦灭楚，平定天下。群臣议欲尊朕为皇帝，为生民主，乃于楚汉六年正月甲午日，告祭天地，即皇帝位于汜水之阳，定天下，号曰大汉，改楚汉六年，为大汉六年。是日，恭诣太庙，追尊四代考妣为太上皇帝。立社稷于洛阳，封吕氏为皇后。长子刘盈为东宫皇太子。凡秦楚苛刻之刑，悉为赦除。布告天下，咸使闻知！ \\n 夏五月，帝置酒洛阳南宫，宴赏群臣。酒行数巡，帝曰：“列侯诸将，毋得隐讳，皆言其情，吾所以有天下者何？项氏之所以失天下者何？”高起、王陵对曰：“陛下慢而侮人，项羽仁而爱人，然陛下使人攻城略地，所降下者因以予之，与天下同利也；项羽嫉贤妒能，有功者害之，贤者疑之，战胜而不予人功，得地而不予人利，此所以失天下也。”帝曰：“公知其一，不知其二。夫运筹帷幄之中，决胜于千里之外，吾不如子房；镇国家，抚百姓，继饷馈，不绝粮道，吾不如萧何；连百万之众，战必胜，攻必克，吾不如韩信；此三人，皆人杰也，吾能用之，此所以得天下也。项羽有一范增而不能用，此其所以为我擒也。”言讫，群臣拜伏曰：“诚如陛下所言！”遂复各饮数巡，君臣宣畅一堂，甚相欢悦。 \\n 韩信乘帝喜，因奏曰：“臣昔日背楚入褒中，路经栈道，有樵夫指路，臣恐楚兵追及，遂杀之，臣得以立功报陛下也。后至孤云、雨脚山，有义士辛奇，随臣伐楚，屡有大功，值广武大战阵亡，至今未有封赏。敢奏陛下，乞将樵夫立祠，命有司享祭；赠辛奇官，以及子孙。此陛下泽及枯骨，汤武之大德也。”帝曰：“非卿今日奏知，朕岂知樵夫指路之义，辛奇阵亡之功。几失此二忠良也！”次日，帝传命，急为樵夫建祠致祭，当日赠辛奇为建忠侯，子孙世荫。张良奏帝：请立韩王后孙姬为韩王，都翟阳，立韩宗庙。王陵奏帝：为母立祠，汉王曰：“陵母大贤，知朕终有天下。”即立祠，月给香烛，命有司致祭。至今陵母祠遗迹尚在。徒衡山王吴芮为长沙王，都临湘。淮南王英布，梁王彭越，燕王臧荼，俱如故。大封同姓刘贾等为王。又封萧何等二十余人俱为侯。其余有争功不决，往往坐沙上偶语，帝登高见之，甚疑之，乃问张良，良曰：“陛下用诸将，以取天下，今所封者皆亲爱，所诛者皆仇怨，因恐惧不自安，欲相聚谋反耳。”帝曰：“为之奈何？”良曰：“陛下平日所甚憎恶，为群臣所共知者为谁？”帝曰：“雍齿乃我所甚恶者。”良曰：“即封雍齿为侯，则众心定矣。”帝从其言，即封齿为什方侯。群臣皆喜曰：“雍齿且侯，吾属其无患矣！”于是群臣悉定。 \\n 张良又奏曰：“群臣志向已定，惟田横逃于海岛。恐为后患，陛下当除之。”帝曰：“以先生之言，当用何策以处横？”良向帝言不过数句，使田横自然归附。未知如何？且看下回分解。 \\n  \\n   \\n  "}
{"章节": "第八十六回 齐田横义士死节", "正文": "  \\n 第八十六回　齐田横义士死节 \\n 　 \\n  \\n 却说张良奏帝曰：“田横齐之义士，远遁海岛，静观强弱，其志不小。陛下若遣兵征进，洪涛万倾，势若滔天，一时遽难取胜。以臣愚见，差人赍明诏，陈说利害，赦其罪而召之，仍谓复齐之后，以全田氏。彼闻复齐之后，必慕德而来，横可致也。不然，徒费甲兵，横岂可力致哉？”帝即从其言，于是差上大夫陆贾赍诏，前住海岛召田横。 \\n 陆贾一日到海岛，四望风景，只见罗山亘其东，潍水阻其西，神山距其南，渤海枕其北，洪涛巨浪，一望无涯。寻问郡人，有老父曰：“田横居海岛，在即墨县东北一百里，四面环海，去岸二十五里。如大夫见田横，须驾大船沿海顺风而入，方可见横。若此处寻访，岂可得见？”陆贾听老父之言，即同从人前到即墨，分付收拾大舡，多差水手，乘顺风，一时就到海岛。田横闻汉使至，先着人拒住寨门，陆贾乃谕之曰：“汉王平定西楚，天下归一，独汝主未附，特差天使赍诏晓谕，作速出寨相见，勿得抗拒！”田横闻贾之言，即出相见，开读诏书。诏曰： \\n 夷齐耻食周粟，而武王卒有天下；介子推不欲事晋，而晋卒霸一国。尔田横虽居海岛，终为汉士；独能超出人间，而与夷齐介子推齐名乎？否则可速来，大则为王，小则为候，永保田氏，不失宗祀，不亦愈于退处海涯，与鱼鳖为友乎？如执迷不反，举兵而东，身为俘馘，绝灭田宗，其愚甚矣！幸其速来，勿误！ \\n 田横读罢诏书，随款待陆贾，因相议降汉，左右曰：“不可！汉帝外宽而内实严，量大而心实刻，大王遁居海岛，久未宾服，今遣使诏而来，率然往见，倘帝一怒，大王欲从而不可，欲归而不能，那时悔之晚矣！不若严加防备，多设营寨，沿海一带，预备火箭火炮，以抵汉兵。吾辈齐心协力，与大王把守营寨，料汉帝虽有雄兵百万，临此洪涛巨浪，岂敢犯乎？大王得以优游自得，坐观强弱，岂不快哉！”田横曰：“不然！吾与诸公相处于此，未有恩德相及，倘汉帝召我不去，必举兵而来，乃劳诸公亲冒矢石，或一时不胜，使诸公遭罹兵革，吾实不忍也。”遂领二客，同陆贾乘船至洛阳。相离三十里，因自思曰：“汉帝昔杀齐王，吾因而逃居海岛；今汉已有天下，差人召我至此，我若俯首归降，受其封赏，大丈夫不能报主之仇，而北面屈膝以事他人，有何面目立身于天地间耶？”乃自杀而死。 \\n 二客同陆贾收横之尸来见帝，帝深加叹惜，以王礼葬于洛阳城东，召二客封为都尉。于是二客出庙相谓曰：“横之自杀，一则不欲事汉，一则恐五百义士，被汉围扰，遂乃自杀，真乃大丈夫所为也！吾二人岂可苟图富贵而不死其难乎？”遂乃穿横冢旁，自刎而死。次日帝闻知，大惊曰：“田横自杀固难，二客穿冢同死，则尤难也。田横得人心如此，恐海岛五百人，平日受横恩义，知横自杀，必将作乱。”急差人入海岛，召众人投降。五百人闻田横自杀而死，遂皆相向痛哭曰：“大王为我等赴汉而死，我等独求生于此乎？”遂皆自杀而死。汉王使见众人仗义死节如此，急归见汉王，具奏前事，帝益惊曰：“天下何多如此尚义之士？古今之所难也！”遂差人收五百人尸埋瘗于海岛。后人慕田横之义，遂名其处为田横岛，至今有田横庙，有司四时享有祭。帝曰：“田横久居海岛，吾甚患之，今皆自杀，除吾心腹之疾矣！但季布、钟离昧一向不知潜在何处？昔朕睢水之败，彼二人甚窘辱我，可传布中外，有能访获者予千金，仍令各国务要严加寻访，如有匿而不出首者其罪同。” \\n 却说季布初藏于咸阳周长家，周长因闻帝购布甚急，乃谓布曰：“汉求将军甚急，倘知藏匿吾家，非惟负累吾族，亦且无益于将军。今特请将军从长计议。”布曰：“贤公无忧，我自有掩饰之计。”遂将自己头发，尽行削去，钳首为奴，自卖于鲁国朱家。朱家见布虽钳首为奴，而举步动静，与寻常不同。心知其为季布也。忽一日闻汉购求布甚急，因唤布问曰：“汝乃楚将季布也。今帝颁诏购汝甚急，汝乃藏匿吾家，恐累吾族，欲将汝投献于洛阳，汝以为何如？”布曰：“某实楚将季布也，因埋名钳首为奴，自买于公家，公待我甚厚；今汉既购求我急，公可执我见帝，汝得千金之赏，乃我所以报公也。”朱家叹曰：“我岂陷人于死而贪千金之赏耶？纵得大富，心实不忍也。吾有一友人夏侯婴，见在洛阳，与我自幼交厚，吾为子往见此人，救汝性命如何？”布谢曰：“若明公肯拔救我如此，所谓生死而肉骨者也。” \\n 朱家备行李，一日到洛阳见滕公，滕公知故人远来，甚喜，施礼毕，置酒相待。朱家因说曰：“季布何罪？而帝乃求之急耶？”婴曰：“昔尝数窘辱帝，以此求之急也。”朱家曰：“臣各为其主用力耳。今帝始得天下，而以私怨求一人，何示人不广也？且以季布之贤，汉求之急，不北走胡，必南走越耳，此弃壮士以资敌国也。公可言于帝，赦布以广求贤之路，则天下之士，莫不延颈愿为帝臣矣。”于是滕公入朝见帝，奏已：“季布无罪，陛下何求之急耶？”帝曰：“数窘辱于我，安得无罪？”婴曰：“季布各为其主，此时惟知有楚而不左右陛下，此正季布之忠。使汉臣皆如布，陛下又何患天下之不大治耶？愿陛下赦一人而用之，则天下之尽如布者，皆欲立于王之朝矣。且万乘之尊，四海之广，何乃不容一季布耶？”帝曰：“如卿之言，季布无罪，钟离昧亦无罪也。”遂颁赦一款，俱赦楚臣季布、钟离昧等罪，许即投见，仍照旧还职，勿得故违，自取诛戮。 \\n 滕公回见朱家，具说赦二人罪，仍照旧还职，许即投见，勿得疑惧，朱家大喜拜谢，遂回鲁国，见季布备说前事，布甚喜，拜谢，预备行装赴洛阳，投见汉帝，帝曰：“汝四海无家，一身髡首，何远遁不早见我乎？”布曰：“国破君亡，恨不能与霸王同死乌江，何面颜以见陛下？”帝曰：“汝当时间窘我太甚？”布曰：“臣报效于楚，惟恐窘陛下不甚。”帝欢曰：“季布可谓忠矣！”遂授以郎中，布叩首曰：“亡国之臣，凳首垢面，不堪任事，伏望陛下赐以不死足矣，官不敢受。”帝曰：“辞官而不受者，汝之不忘楚德；怜忠而予爵者，朕之所以厚于下而与其进也，汝既安居吾土，何得不受吾官乎？”布遂受官，拜谢而出。 \\n 左右进言曰：“季布既来投见，独钟离昧尚不知所往。”帝曰：“钟离昧为楚名将，勇冠三军，才智不出范增之下，若留之，终为后患，当急为我捕之。”左右传布晓谕洛阳内外，急寻访钟离昧。忽见一人布袍草履，游于洛阳城下，见左右大笑曰：“量一钟离昧何足为虑？吾有一大事，欲见帝言之，但无人引进。”左右见其人异常，又闻语言不同，即入内具奏帝前，帝召相见，未知其人是准，见帝有何话说；且看下回分解。 \\n  \\n   \\n  "}
{"章节": "第八十七回 娄敬议迁都咸阳", "正文": "  \\n 第八十七回　娄敬议迁都咸阳 \\n 　 \\n  \\n 却说其人欲见帝，陈说大事，此人为谁，乃齐人姓娄名敬，自陇西过洛阳。因见汉帝购求钟离昧甚急，遂大笑语左右曰：“量一钟离昧不过亡国之臣，何足以起大事？吾今欲有一言，为汉家立万世之业，衍子孙不拔之基，使天下如磐石之安，但无人引进。”左右因以告帝，帝命召见，左右语敬曰：“汝布袍草履，恐非见君之礼。”敬曰：“市井草莽，自有常服，吾衣布袍草履，正为常服，不可易也。”于是入内见帝，帝曰：“汝欲见朕，有事商议，不知何事可言？”敬曰：“昔霸王不从范增之言，舍关中而都彭城，后韩生极谏，遂遭烹，项王以此夫天下，今陛下建都洛阳，固非彭城可比；然陛下之意，必欲与周室比隆也！”帝曰：“然。”敬曰：“陛下取天下，与周不同。周自始于后稷，积德累仁数百年，至武王伐纣有天下。及成王即位，以洛邑为天地之中，四方诸侯纳贡奉职，道里相均。有德则易以兴，无德则易以亡，故周盛时诸侯四夷，莫不宾服；及其衰也，天下莫朝，周不能制，非谓德薄，乃形势弱也。今陛下起自丰沛，卷蜀汉而定三秦，与项羽战荣阳、成皋之间，大小七十余阵，使天下之人，肝脑涂地，伤痍未起，而欲比隆周室，臣窃以为误矣！夫秦地，披山带河，四塞以为固，卒然有急，百万之众，可立具也。夫与人斗，不扼其吭而柑其背，未能以全其胜也，陛下若舍此而必欲都洛阳，倘他日或势弱，不能以制天下，使诸侯阻关中之险，则秦政、项籍之强，可立见矣。此天下大事，臣为陛下言之，所谓万世之业，子孙不拔之基也。” \\n 帝乃间群臣，群臣皆山东人，争言；“周世建都洛阳，数百年不衰；始皇都咸阳，不二世即亡，洛旧东有成皋，西有殷渑，背河面洛，其固亦足恃也。”帝又问张良，良曰：“洛阳虽有此固，四面受敌，非用武之国，关中左殽右函，陇蜀沃野千里，阻三面而固守，独一面以制诸侯，此所谓金城千里，天府之国。娄敬之言是也。”于是帝从敬之言，择日车驾迁都咸阳，号娄敬为奉春君，赐姓刘氏。颁诏天下，以正月建寅为岁首云，自此遂建都咸阳，天下无事。群臣上表称贺，表曰： \\n 陛下以神圣戮定四方，以威德制服万国，华夷混一,礼乐同文，垂山河带砺之盟，庆龙虎风云之会，建昭昌运，衍大宗小宗之蕃；巩立皇图，成一世万世之统，前临沙苑，浮旺气以帝从；后枕浒岗，锁烟云而出秀。蓝山右绕，华岳东环，依终南以为城，乃天造巍然之险；顺泾渭而为守，实地设自然之雄。奠安天府，坐享金汤，臣薄得以共沐王猷，同瞻夏纪，允升蓬莱之境，随登凤翥之台。臣等不胜庆贺欣跃之至。 \\n 汉王览表甚喜，大设筵宴，搞赏群臣毕。各散。 \\n 帝独坐匣殿，因思钟离昧久不来见，恐包藏祸机，终为后患。次日，召众臣问曰：“钟离昧久不来见，汝等独无一个知之者。”季布出班奏曰：“臣当时与钟离昧逃避之时，曾问彼；欲往何处避难，波亦下隐，就说韩信与彼；日交甚厚，欲投信处藏避，但不知此时还在否？”帝闻布言，愈加忧疑，召陈平问曰：“韩信隐藏钟离昧，必有深意，欲差人寻访的实，捉来以除后患。但不知必用何计可得获？”平曰：“此事不可太急，亦不可缓。急则转移于他处，恐难得获；缓则养虎成患，终必生乱。陛下须差一心腹之人，假托别事，暗行体访，如果在信处，用言调拨，令彼自杀，庶为善处。”帝即差随何分付：“前往郴州修造义帝陵寝，顺路过西楚见韩信，打听钟离昧消息。如果在彼，汝可如此如此调拨，使韩信杀钟离昧，以除后患，乃汝之功也。” \\n 随何领帝命，即往楚国来。一日，到楚见韩信，备说前赴郴州，修造义帝陵寝，因想大王旧日恩德，特来一见。信甚喜，设酒相待，信问朝中大小事务，随何一一告知。因看左右无人，何近前附耳曰：“前有人告大王隐藏钟离昧在府，汉帝乃叱之曰：‘楚王受一国之封，岂有容叛臣之理？’帝虽不信，但左右俱有谮言，又闻季布说，钟离昧曾约会大王处隐藏，今满朝人知尽之，惟萧丞相再三回护，帝尚在犹豫之间耳，某受足下知遇之恩，不敢隐讳，特此为足下言之，足下当急为之处，庶塞人言也。不然，恐此事一漏泄，足下徒重友道，而难免负国之名，开国之功，遂成画饼。足下其熟思之！”韩情被随何一篇话，说得半晌无言。深自懊悔，徐言曰：“据大夫之言，必是如何，方可以决帝之疑，塞众人之口？”随何曰：“惟杀钟高昧，献上咸阳，则自然无事矣。”信曰：“钟离昧乃我数十年故旧，何忍杀之？”何曰：“足下若重友道而轻国法，祸不旋踵矣！”信曰：“大夫之言是也，容吾思之！” \\n 于是韩信复与随何饮数杯，相别而出。韩信急到后花园小阁中，见钟离昧，具道前事，昧曰：“将军将何以处我？”信曰：“惟遵国法，将子首级献上咸阳，庶我无祸矣。”昧曰：“我若存，汉王尚不敢害将军；我若亡，汉王必随手杀将军矣！”信沉吟不决，遂有不杀昧之意。随何住数日，见无动静，即密差人驰书回报帝，遂辞信赴邯州而去。 \\n 且说帝早朝毕，正与众臣议事，忽左右来报，有一人告讥密事见帝：帝召相见·其人近前即奏曰：“韩信自封楚之后，夺民田以葬父母，陈兵马以扰郡县，隐藏楚亡将钟离昧，不行出首，久怀异志，实欲谋叛。臣体访的实，星夜飞报陛下。请陛下急早图之！”帝闻奏，召陈平等曰：“韩信侍功妄作，此时本欲据齐，以图大事，后因改封于楚，心实怨谤，今观隐钟离昧，不行投首，愈见有谋叛之意。”众臣闻帝言，各奋然要领兵往击之，陈平因进言曰：“不可！韩信非他将可比，所居之地，正当淮蔡之冲，带甲数十万，倘一生变，其势不可当，岂特项王之强而已哉？汝诸将一时不平之气，欲与韩信争衡，吾知不战则已，战必取败。”帝曰：“如先生之言，当可以处之？”平曰：“以臣愚见，韩情当以智擒，不可以力取。”帝曰：“其智安在？”平曰：“臣有一计，不动干戈，使韩信束手就擒，陛下自然销将来之患。”不知其计如何？且看下回分解。 \\n  \\n   \\n  "}
{"章节": "第八十八回 汉高帝伪游云梦", "正文": "  \\n 第八十八回　汉高帝伪游云梦 \\n 　 \\n  \\n 却说帝问计于平，平曰：“韩信变诈百出，人不可测。以臣愚见，惟陛下伪游云梦，可以擒信耳。盖古者天子四时巡狩，随东西南北，各有所适，以观民风，陛下命驾出游云梦，会诸侯于东楚西界，传制有出巡而不至者，命将统兵代之。韩信闻陛下驾幸东楚，必出郊侯驾，待渴见之时，即便令武士擒之。此特一人之力耳，不尤胜于诸将劳师动众，然后以决胜负耶？”帝闻平言甚喜，乃降诏告东路诸侯：“朕于庚于六年冬十二月，驾幸云梦，会诸侯，以省方观民，欲采四方风俗著为令典，以示天下。如有不至者，命将统兵征之。”帝同文武群臣，出离咸阳，至陈蔡，英布、彭越等自东路迎接汉帝不题。 \\n 有韩信闻帝诏旨，与左右计议曰：“前日随何传说汉帝知我隐藏钟离昧，有人谗言害我，欲杀钟高昧以塞人口，我念钟离昧乃故旧，不忍加害。不意帝出游云梦，倘知我隐藏钟离昧，决疑我有他意。不若还依随何之言，杀昧以见帝，庶解帝疑，而塞人言也。”于是到后花园见钟离昧，备说：“汉帝出游云梦，恐知汝在我处，决疑我与汝交通，不惟无益于汝，亦无益于我。今欲杀子以献于帝前，以释我罪，此出于不得已也，汝亦不可怨恨。”昧曰：“将军不可自误！今日杀吾，不日即随手杀将军：前日之言，非给将军也。”信曰：“宁帝负我，我决杀汝，以表我无叛心也。”昧乃大骂曰：“胯夫何乃无情如此！全不念我昔日之义！恨我不见汝死之日耳！”遂引刀自刎而死。 \\n 却说钟离昧自杀，韩信遂将昧首，前来云梦见帝，帝曰：“钟高昧隐藏许久；见我出游云梦，事机已露，然后来见，非汝本心杀昧也。”喝令武士将韩信缚了。韩信大叫称屈，帝口：“汝如何称屈？”信曰：“臣乃陛下开国功臣，无罪而缚之，这不是冤屈？”帝曰：“汝葬父母而侵夺民田，使百姓敢怒而不敢言，怨声载道，非所以藩屏王家，其罪一也；无事陈兵出入，以示威武，使四方见之者莫不寒心，其罪二也；钟离昧为楚臣，尔无故隐藏在家，意图为心腹爪牙，其罪三也。有此三罪，反状已露，以此缚汝，汝复何说？”信曰：“葬父母，陈兵出入，隐藏钟离昧，三事皆有分解。臣昔布衣时最贫窘，父母死无葬地，偷殡于他人地上。今受封王爵，正欲荣显父母，遂起造坟墓。相邻民地，修筑墙垣，未免少为侵占，臣初不知，非敢有意侵夺之也。陈兵出入，非敢无事扰民，盖为陛下初得天下，楚之余孽尚在，若不示其威武，则人心不知畏惧，恐复生乱。臣时常领兵出巡，正欲与陛下除残贼，以安地方耳。钟离昧与臣旧交甚厚，臣在楚时，项王屡欲杀臣，深得昧救兔，臣不敢背德，以此隐留在家，正欲面见陛下，开陈其贤，欲期留用。今闻陛下听信谗谤，遂不得已杀之，投见陛下，臣无他意，何为有罪？”帝曰：“汝昔日伐齐，不顾郦生说降之功，必欲矫诏得齐，而求假王，汝意已有擅专之僭；后我被楚兵围困成皋，屡次求救，汝坐观胜负，略无救援之意；既改封于楚，终日怏怏不乐，汝心反复不定，终必作乱，今我出巡云梦，知汝必来相见，就擒之，汝有何说？”信闻帝言，长叹曰：“诚如人言，‘飞鸟尽，良弓藏；狡兔死，走狗烹：敌国破，谋臣亡！’天下已定，我固当烹！”帝闻信言，尚犹豫不决，遂收楚王印。仍缚于车后。 \\n 帝车驾行至云梦，离三十里，天色已晚，帝下车，乘白龙马，按辔行到一大林。方入林，忽龙马咆哮，想林中必有刺客，即令樊哙带百人入林探看。哙入林搜看，见一壮士，年近三十，挽弓带箭，藏于林中，哙即捉住见帝。帝曰：“汝何人？在此隐藏？”其人曰：“臣乃准阴一少年，蒙楚王韩信厚恩，昨闻陛下不知因何罪缚信，以此藏于林中，等信过，欲劫夺之耳。”帝曰：汝非劫信，实欲射我。幸赖龙马示警，未遭汝害，若我误入林中，必遭毒手矣！”令左右击死，左右军举金瓜将壮士打死。韩信在车后，闻少年藏林中被害，甚悼惜。 \\n 于是帝车驾宿翟阳。次日启行，过洛阳，抵关中。群臣朝见毕，大夫田肯上言曰：“陛下得韩信冶关中，以成不世之业，其功甚伟。乃听人言，伪游三梦，械系信以归，臣见之不敢讳。且关中乃秦形胜之国，带山河之险，悬隔千里，持戟百万，秦得百二焉，地势便利，向下而临请侯，犹居高屋之上建瓴水也，夫齐地东有琅琊、即墨之饶，南有泰山之固，西有浊河之限，北有渤海之利，地方二千里，持戟百万，悬隔千里之外，齐得十二焉。此二国皆信之功，今陛下坐享秦土，他日皆封亲子弟以为齐王，却乃听人言而欲诛信，臣以为陛下甚寡恩也！”帝曰：“大夫之言，诚为有理，但信久怀异志，恐终为乱，朕心不能无疑。”田肯曰：“陛下如疑信，但使住居咸阳，不假兵权，则自然无他虑矣。”帝从其言，即差人押韩信入内，当时释放，复面谕曰：“将军自背楚归汉，朕筑坛拜将，付以重任，朕待将军不薄，后封齐改楚，受封王爵，报功之典，可谓甚厚。不意将军乃蓄养楚臣，意在他图。今系缚于此，本欲重处，念开国元勋，姑免其罪，仍封为淮阴侯，随朝听候，如果洗涤旧行，赤心报国，尚照王爵封赏，决不负将军破楚之功！”韩信遂谢恩而出，悒郁不乐，称病不朝，责羞与蜂侯等同列也！ \\n 自此帝在咸阳无事，命叔孙通典礼，萧何定律，立宗庙社稷，册刘盈为太子，帝五日一朝太公，如家人父子之礼。太公左右家人曰：“天无二日，民无二王。今帝虽为人子，乃天下之王，太公以一家论之，则为父子；以国家论之，则为君臣；岂可以人主而拜臣下耶？”太公始悟失礼，遂于一日帝朝见时，太公拥帚立于门侧。帝见之大惊，急扶太公曰：“大人何乃行此礼耶？”太公曰：“帝，人主也，岂可以我一人，而乱天下之法？”于是帝命群臣，议尊大公为大上皇，颁诏晓告天下，诏曰： \\n 人之至亲，莫亲于父子，故父有天下，传归于子，子有天下，尊归于父，此人道之极也。前日天下大乱，兵革并给，万民苦殃，朕亲披坚执锐，自率士卒，犯危难，平秦乱，立诸侯，偃兵息民，天下大安，此皆太公之教训也。诸候将军群臣大夫，已立朕为皇帝，而太公未有号，今上尊太公曰太上皇。 \\n 群臣皆称贺。帝设筵宴燕会群臣。 \\n 忽有大使来报：马邑县宰差人飞报消息，言说韩王姬信因匈奴攻急，遂带本部人马同谋反，侵占太原、白土、曼丘，臣王黄等议立故赵将赵利为王，聚兵三十万，抢虏郡县，民不安生，乞请陛下发兵剿除，帝闻奏，急召陈平等会议，有要调临近兵马会同截杀，又有要遣将径往太原征讨，众人纷纷相议未定。帝曰：“汝等所见，未足以制服群凶，朕须亲统大兵到彼，调取各路人马攻击，庶得直捣北地，使贼虏无复猖撅矣。”未知御驾亲征如何？且看下回分解。 \\n  \\n   \\n  "}
{"章节": "第八十九回 汉高帝兵困白登", "正文": "  \\n 第八十九回　汉高帝兵困白登 \\n 　 \\n  \\n 却说帝欲亲征韩王，预先差十千户前往太原白登等处，探听虚实，帝随后领精兵三十万，大将樊哈、曹参、靳歙、卢绾等二十员，命萧何守关中。却说韩王姬信居晋阳，冒顿居代谷，两处俱知帝差人探听消息，却将精壮人马，井牛羊头畜，俱存匿于山后，止将老弱士卒，赢瘦牛羊，显露营外。十千户见了，急回奏帝。时已住兵于赵城，即欲起兵前来。陈平等谏曰：“匈奴包藏诡谲，又兼姬信相与乌合，恐有变诈，仍须差的当人打听的实，方可进兵。”帝曰：“冒顿、姬信之强，较之项羽六国为何如乎？”曰：“冒顿亦皆劲敌，不可轻易。”帝又差刘敬探看，敬去数日，回奏帝曰：“两国相敌，正宜矜夸，乃见其所长。今冒顿屯兵之处，皆是赢瘦老弱之兵，惟见其所短，而未见其所长，此必是强而示之以弱也，故将奇兵劲卒隐藏于他处，而使老弱者显露于外，欲陛下见而不以为强，倘不知而误犯其境，必遭围困。陛下当遣将哨探，果得的实，陛下然后进兵下迟。”帝叱之曰：“汝以舌口得官，今乃妄言强弱，阻吾军情，使人心摇动，汝必受韩王私嘱，故此惑吾耳！”遂命左右将刘敬械系于赵城，急传旨着三军拔寨起兵。 \\n 一日到平城，先着樊哈探看，果见冒顿人马欠整，兵势甚弱，屯兵于城北小松山，大约不过数万，回奏，帝笑曰：“刘敬与北番相通，恐朕大兵亲临，遂回说有奇乓埋伏山后，欲朕按兵不动，彼却夜遁远去。看此偎鄙，真拉朽之易，吾何畏彼哉！”即挥动三军，急趋进城，到中军坐定，点押三军已毕，将黄昏时候，只听城外四边冲天炮响，不知多少人马，盖地而来，帝急差人上城探看，回报周城一带，前无番兵，与昔日楚兵大不相似，有百万之势，远望数十里，俱人把相连不绝，帝闻报大惊曰：“悔不听刘敬之言，果中此奸计！”召陈平曰：“孤城被围，番兵势重，为之奈何？”平曰：“番兵喜争而乐斗，临阵之时，勇敢向前，我兵决然不可以力冲出，只可以奇兵惑之，庶出此重围，不然恐难敌也。”帝曰：“计安在？”平近前附耳曰：“臣闻冒顿平日最宠爱阏氏，凡事悉听阏氏主张，寸步不相高，冒顿不敢纳别室，臣今带一人，姓李名周，其人汲善画工，连夜着此人画一美人图·五色装怖，极其艳美；密令一二人付千金，私行买求番营左右，余外再备金珠，并此图转与阔氏，冒顿若攻城紧急，就将此美人投献，乞夫人转道，阏氏若见此美人图，恐冒顿纳用夺宠，定劝冒顿退兵，待冒顿人马一退，陛下统大兵而出，则可以脱此围矣。”帝曰：“此计甚妙。” \\n 于是陈平即使画工，连夜画成美人图，遣的当一二人，身藏金珠，先密密出城，买求左右引入阏氏营，次后却将金珠美人图献上。阏氏曰：“金珠我可收用，这美人图要何用？”差人曰：“汉朝皇帝因见冒顿大王围困甚急，愿将此美人献上，先将此图与娘娘转达，日后以为照应。”阏氏看罢图，自思：“若汉家进此等美人来，冒顿定宠爱他，却将我置于何处？不若着冒顿退乓，放汉天子回去，他定舍不得美人投献，却免此后患。”遂对差人曰：“你拜上汉天子，不必进美人来！吾明日就着大王退兵，不可教他勾惹大王。”差人曰：“若娘娘肯劝大王退兵，汉天子年年与娘娘进贡，亦不肯将美人进来，着娘娘生气。”于是阏氏至夜，谓冒顿曰：“汉天子今围七日矣，许多人马在内，不见动静，此是天佑神助，非同小可；又有天下诸侯拱手归服，不可围困他。倘各处兵马来救应，岂不惹起事来？你与我不得长久快活？”冒顿曰：“你也说得是，我明日就放他。” \\n 次日韩王姬信闻冒顿有放帝之意，急过东营来会话，便说：“大王已将汉帝围在城中，闻说今日要放他，却是放虎归山，终必有患。我又闻说汉帝差人献美人图引诱大王，却密使夫人向大王方便，大王今日只可问他：要有美人，方许释放；若无美人，仍旧围城捉他，他决是无美人，不过假说以欺哄大王也。”冒顿从姬信之言，即差人城下答话，便说：“你汉家说有美人，如在城上献出美人之面来，我大王便放汉天子出城；若是妄说，今日便着实用力攻打，决不放你。”城上人闻说，奏知汉帝，帝即召陈平曰：“冒顿要美人亲看，方许放出城，此事如何？”平笑曰：“臣已算定冒顿决要美人看，臣前日已作木偶人，装扮五色，穿好衣服，捱到近晚，恍惚于灯下献出城上，使他见之，决放陛下出城矣。”帝王大喜，即着人回说：“美人今晚俱到城上，任大王看模样拣取。”冒顿闻说甚喜，等到将晚，冒顿亲到城下观望城上，只见灯光之下列美女二十余人，俱花容月貌，如天仙也，冒顿见之神魂荡漾，即分付开放大路，放汉帝出城，即时帝同大小众将，并人马尽数冲围而出，星夜前走；又令樊哙、曹参、周勃、王陵四将，领三万人马断后，以防冒顿追兵。 \\n 冒顿待汉兵退之后，急上城取美女，灯光之下，近前观看，却是二十个木隅人，掩于城垛之傍，冒顿看了大怒，即遣大将王圹等追赶，才然前进来到三十里远，却被樊哙等四将，分头冲出，王圹防有兵，被哈举戟大喝一声，遂将圹刺于马下，番兵大败奔溃。众将不敢恋战，随拨转人马，回太原大路，赶上汉帝，一同趋赵城。 \\n 帝到城中，取出刘敬，即时释放，慰谕之曰：“朕一时不听汝之言，误入白登，围困七日，几致败事。幸赖陈平设计，逃归出城。朕初被十人所误，故有此行。”遂将十人拘来杀之，重赏刘敬，加封为建信侯。 \\n 次日，起兵南行，帝过曲逆县见城垣壮丽，六街三市，人烟凑集，乡村镇店，相连不绝，因语左右曰：“壮哉，此曲逆县也！吾行天下，惟见洛阳与是耳。”乃告陈平曰：“朕得卿，屡出奇计，皆成大功。今白登又赖卿之谋，得出重围，就以地封卿为侯。”平曰：“非臣之能，乃陛下洪福，随到自有暗助。”是日敕封陈平为曲逆侯，平叩谢恩。 \\n 帝大兵远至长安，见萧何治未央宫甚壮丽，乃怒曰：“天下方汹汹，劳苦数岁，成败未可知，正当节用以示民俭可也；何乃制度过侈．以伤民财耶？”何曰：“天子以四海为家，非壮丽无以示威，且无令后世复有所加益也。”帝曰：“今宫室既成，朕岂敢以独享？”即令左右迎请太上皇至未央前殿，大排筵宴。太上皇车驾幸临，见其金碧辉映，殿阁崇高，洞府瑶他，亦不过是；又见水陆大备，笙笛节奏，锦衣花帽，列于阶前；王公宰相，奔走堂下，心中欢悦，帝乃奉玉厄起，为太上皇寿曰：“始大人常以臣无赖，不能治产业，不如仲儿之力；今邦之业，孰与仲多?”太上皇大笑曰：“尚不如也！”帝亦大笑，群臣皆呼万岁，亦皆大笑。筵宴毕，帝同群臣送大上皇回宫。 \\n 次日，帝墓然想起韩信，因问左右曰：“近日韩信称病不朝，朕思其平日之功，欲召一见。”随令左右召韩信入朝相见。未知相见之时，有何话说？且看下回分解。 \\n  \\n   \\n  "}
{"章节": "第九十回 张良从赤松子游", "正文": "  \\n 第九十回　张良从赤松子游 \\n 　 \\n  \\n 却说帝思韩信，欲召相见，信闻，即入朝见帝，帝曰：“卿久不相见，朕甚思之，召欲一见耳。”信曰：“昔臣破楚之时，每十余日,未得饱食，因积久成病，今无事闲居，旧病又举发，臣亦仰思天颜，恨不能常常相见。”帝曰：“卿有疾当迎医调治，不可迟缓。”信曰：“臣平日居家无事，便生疾病；苟多事之时，则无疾矣。”帝曰：“卿乃有用之才，故能干济事变，不可弃置耳。”又与从容论诸将何人可以御敌？何人可以将兵？何人可以将兵之多，问人可以将兵之少，信一一陈说，皆中肯綮，帝甚喜。又问曰：“如我能将兵几何？”信曰：“陛下不过能将兵十万耳！”帝曰：“我与将军何如？”信曰：“臣多多益香耳。”帝大笑：“多多益善，何乃为我擒也？”信曰：“陛下不能将兵而能将帅，此臣所以为陛下擒也。且陛下乃天授，非人力所能及也。”帝闻信言，益喜，而心实疑忌，恐终为乱也，仍令私宅养病，而卒不大用。信辞帝回家，闷闷不语。 \\n 不说韩信闲居，却说张良自韩王姬信谋叛之后，每托病闲居，终日辟谷。有人相见者，便说：“人生天地问，如白驹过隙，百年一瞬息耳！吾欲退处深山，修仙学道，为长生之计，一切功名，如浮云往来，漠然无动于中。但今蒙帝眷顾，未忍舍去，其实此心终不欲夸金紫，恋繁华，居高堂，列鼎食，而贪人间之富贵也！又况一身多病，血气日衰，若不急早修养，恐他日精气既耗，神下完体，虽欲藏修，亦无及矣！”左右亦将此言时常奏帝，帝以此每见良称疾不朝，心不甚疑。一日，帝因探之曰：”朕自先生之教，累建大功，欲以大国封之，以报先生也。”良曰：“臣始从陛下入关，言听计从，多偶中，殆亦大授，非臣之能也。今封臣为留侯，此布衣之极，于臣足矣。顾受封之后，已领陛下洪恩，即弃人间事，欲从赤松子游，导引不食，为长生计耳，如金紫辉映，玉食满前，人所深愿而不可得；但臣弱体多病，实不堪此荥贵，非敢负圣恩也。”帝见良辞意恳切，遂准养疾，仍令一月一入朝，就居咸阳僻静之处。 \\n 良自称病之后，杜门谢客，修真养性，一月止随群臣朝参一次；退朝之后，凡百不动于心。一日，良闲居，有子张辟疆进言曰：“阿翁今为帝师，累建大功，位至三公，正当玉食万钟，安享富贵，与国咸休，为万代元勋，亦非过分。何乃杜门谢客，居此寂寥之地，甘受清若，其意何谓？”良曰：”是非尔所知也！世之贪富贵者，乐功名之既成，喜荣华之眩目，享崇坐高，一呼百诺，妻妥满前，笙簧盈耳，遂谓平生之志，此为极矣。岂知位极人臣，天下所忌，处高未有不危，处满未有不溢，君疑其权重，天恶其太盈，投间抵隙者，得以用其心，起谤生谗者，得以乘其弊；一旦天颜动怒，众口交攻，无计可挽，无地可逃，身既就戮，妻子为奴，富贵荣华，转眼皆空矣，岂如我今日，静观云水，笑傲江湖，醉裹乾坤，壶中日月，独居一室，万虑沉消；虽处寂寥之滨，而胸中快乐，虽甘黎藿之食，而物外逍遥，宠辱不惊，无关利害，闲来养老氏之玄虚，静时观万物之自得，足以保身惜命，以乐天年，使尔等安居常业，永为良臣，不亦愈于春花之富贵乎？”辟疆拜伏曰：“今日始悟阿翁辟谷之意，乃明哲保身之说也。” \\n 后张良每闲出游，往谷城之东，忽见黄石一片，乃悟曰：“昔圮上老人曾说：‘他日谷城遇黄石一片，即我也。’今日果见黄石，则前日之言应矣。”因俯伏向石而拜，遂建祠以祀之。 \\n 不说张良导引辟谷，修真养性。却说单于因帝以美人计哄诱出围，遂纠合大势人马，侵扰边庭，抢掳郡县，屡有飞报奏帝，帝甚患之。刘敬进言曰：“陛下初定天下，士卒疲于兵，未可以武服也。冒顿杀父代立，妻群母，以力为威，未可以仁义说也，诚能以适长公主妻之，彼必慕以为阏氏，他日生子，必为太子，冒顿在，固为子婿，冒顿死，则外孙为单于，岂闻外孙与外祖抗礼者哉？”帝曰：“堂堂中国，奄有四海，况兵甲尚强，国势不弱，再无他策以御外敌，乃以我公主而为腥臊犬羊之配，是何道理？使诸侯闻之，不亦耻笑寡人乎？”敬曰：“白登之围，陛下所亲见，况数年以来，与楚七十余战，百姓杀伤者，不知几百万，陛下今为天下之主，当以民命为重，何苦终日兴师动众，以疲天下，则百姓何所望乎？今日请和，虽屈一时，实为天下百姓，且陛下不欲以亲公主妻之，急令人秘密取庶人之女，藏于宫中，假为公主，臣即为使，赍诏奉公主前与讲和，使彼罢兵休争，陛下无北顾之忧，岂不为长远乎？”帝从其言，即令刘赍诏奉假公主前往太原与冒顿讲和。 \\n 一日，刘敬到太原，先差人与冒顿答话，备说汉帝以公主为妻，结为婚姻，盟约为亲，誓不相侵，冒顿闻说甚喜，即出城迎接诏书，请刘敬入城，先将公主安歇于公馆，冒顿与敬相见，开读诏曰： \\n 五帝相禅而道隆，三王德盛而服远；中外虽殊，咸归正统。兹者冒顿兵入太原，侵扰土士，跋扈罔恭，似非革命。昔者白登之围，误中诡计，今已明章纪过，振赫王师，张皇北伐，欲雪前愤，群臣屡叩阙上言，劝朕讲和，复前日美人之盟，结胡越一家之好，仍封尔为单于王，以长公主配尔为后，永结丝箩,百世不逾。诏书到日．勿违朕命。故兹诏示。 \\n 冒顿读诏书，望南叩首拜伏。即差人领胡乐番姬，导引公主入内，置酒款待。自此冒顿遂与汉和亲，皆敬之力也。 \\n 却说刘敬和亲毕，回朝见帝，帝大喜，重赏刘敬。敬因言：“秦中新残破，地饶民少，况又北近胡虏，东有六国强族，一旦有变，陛下亦未得高枕而卧也。愿迁徙齐、楚、燕，赵、韩、魏之后，及豪杰名家，开垦肥田，住居关中，无事以备羌胡，有事可以东证，此强本之术，长久之策。”帝曰：“善！”于是徙六国之后，并诸豪杰十万余口。 \\n 是时关中无事，帝每辍朝，宠幸戚姬，又见所生赵王如意，年已渐长，资性聪敏；见太子盈柔弱，欲废之，要立赵王如意为太子。遂与诸大臣商议，群臣皆谏诤，数日不决，时有上大夫周昌执笏上殿，大叫曰：“不可不可！陛下此举，乃取乱之道也！”众人大惊。不知周昌如何谏帝？且看下回分解。 \\n  \\n   \\n  "}
{"章节": "第九十一回 陈豨监赵代谋叛", "正文": "  \\n 第九十一回　陈豨监赵代谋叛 \\n 　 \\n  \\n 却说帝欲废太子。群臣力诤不能决。周昌执笏上殿，面折廷诤曰：“臣口不能言，然臣已预知不可，陛下欲废太子，臣实决不奉诏：“帝遂大笑，知昌为忠，乃从其言而罢。帝入宫，备将群臣之言，告知戚姬，姬曰：“陛下如肯怜爱如意，不在一时，后日徐徐图之。”帝曰：“爱卿之方是也。” \\n 却说赵代郡守差人飞报，大势番兵抢掳代州，人民逃窜，郡县不能御，若不急为剿捕，恐赵之地亦下能保。一日之间有三五来报。帝急出朝召群臣计议，陈平曰：“当此之时，英、彭各建都梁楚，一时不可遽到。韩信致仕，又无兵权，亦不可用，惟相国豨足智多谋，武勇出众，可堪为将，其余不足以御番军也。”帝即召陈豨抚之曰：“朕久于兵马，倦于远行。今番兵侵扰代州，声颇大，特差汝统十万精兵，就将韩信所制兵器，付汝管领征进，代朕一行。汝当用心！征讨成功之后，就封汝为代王。”豨曰：“臣奉陛下诏命，敢不策励前进？但兵马尚少，恐不足以御番兵：”帝曰：“付汝符印，所到之处，如兵马短少，可行文移调取，亦足为用也。” \\n 豨领帝命，即辞帝领兵十万，赴代州征番。因过韩信私宅，豨想：“我平日受韩信恩德，又蒙指教兵法，至今不能忘，我就一见，以求良策。”随将兵驻扎城外，遂领数十从人，来见韩信。各施礼毕。豨曰：“臣奉帝命，领兵前往代州征番。仰公之盛德，敬来一见，欲求良策，以为破番之计。”信就留豨小饮数杯，以手相挈，避退左右。因长叹曰：”今君征番成功之后，与我破楚孰为大小？”豨曰：“破番之功，一小国耳；破楚之功，乃万世之功也。岂敢论大小哉？”信曰：“我以如此大功，一旦废置不用；君若破番奏凯，朝为王公，暮则匹夫，就如我今日样子也！”豨曰：“必如尊公，有何指示？”信曰：“君所居，天下兵精之处也，况君又为主上亲信之幸臣也，人言君叛，主上决不信；若有传报叠至，主上必怒，而就往征之，我却为君从中起两势夹攻，天下可图也。乘此可为之时，不可自夫！”豨曰：“谨奉尊公之教。”二人相别议定而去。 \\n 陈豨至城外领兵启行，一日大兵到赵代，陈豨分付安营，且未可轻动，待我探看番兵虚实，然后方好进兵。诸将各扎住营寨。陈豨差人扮作番人去缉访，差人去数日，回复陈豨说道：“番兵有四个大营。每营有五万人，番王在代州城外，另立一老营，约有三万人马；沿四营之外，又有骑兵百万巡哨，遍山满谷，通是番兵，声势甚大。如今番王手下，有一大将名叫哈廷赤，使一柄大斧，有万夫不当之勇。无帅若先制服于此人，番兵自然远遁矣。”陈豨闻差人之言，甚喜，重赏差人。随令部将刘武、李德、陈产、楚招等众将近前曰：“番兵势重，不可力敌，当以智取，尔诸将当如此如此，方得取胜。”诸将得令，各领兵而去。 \\n 次日陈豨领乓出阵,搦番兵交战。番王一马当先，与陈豨答话。王曰：“尔汉主与冒顿讲和，又将公主与他为妻，尔汉王怕他，我的人马又多，偏不得汉主一些儿便宜！我今统兵来要与汉王对敌，你是无名小将，我不与你我战。”陈豨大怒曰：“我汉主是天朝皇帝，如何与你番奴相见。”陈豨就举刀直取番王，番王背后恼犯了一员大将，举斧径出阵前，与陈豨交战。二马相交，兵器并举，一往一来，一冲一撞，呀至二十回合，陈豨虚掩一枪，往南落荒而走，番将不舍，拍马随后追赶。走了十里远，只见前面一座高山，山下一道大溪，陈豨策马过溪，番王人马亦追赶过溪。初时溪水尚浅，番兵过后，不觉溪水汹涌，溪下浪势泛涨，阻其归路。番将急欲勒兵退时，前面高山，后边深溪，遂将人马夹在中间。陈豨在高阜处放起一炮响，山谷两边。闪出两枝精兵来，鼓噪近前，箭如飞蝗，无处藏躲。番将策马，欲上前来战陈豨，被山上一擂木打来，正中番将马腿，巴番将撞下马来，因从上而下，番将遂死于乱石之下，此番将正是哈廷赤也。 \\n 番王随后领番兵策应，来到溪边，见水势甚大，远望番兵在山下，被汉兵追杀，不得过溪救应，只在溪边叫苦，才然末了，番卒来报：“汉兵窥大王领兵来策应，随有两枝人马，将老营打坏，把粮车尽数烧毁。四营人马，见老营火起，正要来救。汉兵一冲，首尾不能相顾，杀得七断八续，各自四散，不知去向。”番王听说，不敢回营，径领本部人马，复投北番大路而去。 \\n 陈豨见番王退去，知番营已中计，遂■士，仍将溪口用石填住。不一时，水势仍旧细流，汉兵遂过溪。诸将同到大营，各报功次，大获全胜，此是陈豨用计破番兵四十万。 \\n 次日进城，大设筵会，款待诸将，酒至半酣，陈豨执盏告诸将曰:“番兵大败远去，虽我之用智，实赖诸君赞助之力，所以成此大功。但汉帝可以同患难，不可以共太平，就如韩信五年血战，十大奇功，如今废置不用，尚每欲寻事谋害；我等些个功勋，岂敢望封候建节？以我愚见，不如驻兵于此，阻其要害，聚草屯粮，招集豪杰。各相戮力，以图天下。况汉主春秋渐高，厌于兵马，纵诸将统兵而来，料非韩元帅之匹。吾亦不惧。倘王业既成，诸君封王爵，共享富贵，未审诸君以为何如？”诸将皆曰：“愿从将军之谋！”是年七月．陈豨传檄约会王黄等诸将，各起兵策应，豨遂自立代王，劫掠赵代，郡县逃窜，所过皆被残坏。 \\n 有西魏王，知陈豨谋叛，具表飞报入长安。帝览表大惊，即召萧何、陈平等问曰：“陈豨朕待之不薄，如何谋叛？”萧何曰：“陈豨素有谋略，兼武艺精熟，目下诸将，皆不足以御之，惟英布、彭越，方是对手。当作急发诏，令二将领兵讨豨，豨可擒也。”帝即草诏，差人催二处人马讨豨，一面差人往关东诸路，遣兵防守。 \\n 却说韩信闻陈豨反，又闻帝草诏取英、彭二国人马讨豨，随密写书二封，差心腹左右星夜赍书，预先通报与淮南、大梁二国，着二国不可遣兵救应，英、彭二处见韩信书中备说：“我有大功，见今废置不用，二公若应诏讨豨，早擒豨，暮即杀二公矣，盖汉主可以同忧患，不可以处太平，当忧患之时，则思重用；当太平之后，则思杀害。且豨之反，亦因见我废置不用，今虽成功，还无济也，故以赵代二处谋叛。二公若破豨之后，决生事谋害，岂能安居淮南、大梁而享富贵乎？信恐二公不悟。误投陷井，所以星夜差人吐心露布，幸二公详察，不可如我今日之悔！”英、彭二处得书，遂托病不至。 \\n 差人回奏汉帝，甚患之，即召萧、陈以曰：“英、彭二王托病不来，奈何？”平曰：“陈豨谋叛，其说有三：豨平日最惧韩信，今知信已罢闲，其余诸将非豨之对，豨遂自恃才能，再无他虑，所以谋反，一也；又以陛下久于兵马，不欲亲自征讨，乘此厌怠，遂放心肆，所以谋反，二也；赵代乃精兵之处，易于发动，所以谋反，三也。今陛下不恤远征，且暂命萧何与臣同娘娘守关中，亲统大兵，以周勃、王陵为先锋，以樊哙、灌婴为左右翼，以曹参、夏侯婴为救应，使天威下临，群凶慑胆，方能取胜，且使天下诸候畏服。不然，徒废兵马，岂能以致胜乎？”帝曰：“此论实善耳！” \\n 于是点四十万大兵，命周勃、王陵为先锋，领精兵十万，先发行，帝入内，吕后迎接人宫，设御宴为帝寿，帝曰：“今陈稀谋反，侵占赵代，自称为王。发诏取英、彭二王，托病不来。在朝诸侯，非豨之对，朕欲领兵亲怔，又患韩信废置于此，久怀异志，恐倡兵中起，与陈稀为应，其势可优。烦御妻权国，早晚有缓急，当与萧何计谋，如画策定计，有陈平可与谋也，朕此去，料陈稀无能为也!”后曰：”陛下不必忧虑。韩信当日有兵权，似难制服，今闲居独处，一匹夫耳！何足为患？”倘陛下有命，管教片时着韩信就擒，审有反状，杀之亦下难也。陛下又何患焉？”帝甚喜，不知如何？且看下回分解。 \\n  \\n   \\n  "}
{"章节": "第九十二回 汉高帝邯郸驻马", "正文": "  \\n 第九十二回　汉高帝邯郸驻马 \\n 　 \\n  \\n 却说帝与吕后，一夜商议停当，次日，召萧何上殿谕之曰：“朕今统兵前往赵代讨陈豨，关中无人管理，卿乃开国元勋，当朝故老，特命卿与娘娘权国，凡有筹画，仍与陈平计议，凡一应大小国事，卿须明心裁处。无负委托!”萧何叩首曰：“臣敢不竭尽驽力，以图补报？惟乞陛下早奏凯旋，以慰臣民之望！”于是帝驾启行，大小文武群臣送汉帝出城。自此吕后与萧丞相权国。 \\n 帝一日大兵至邯郸，入城下营，帝坐中军，诸将列左右，临近郡县，俱来朝见，帝问曰：“陈豨见今屯兵何处？有多少人马，为将佐者几人？”郡具奏曰：“陈豨屯兵曲阳，本部人马并各处纠合散军，共五十余万，为将注言有刘武等二十余人，各郡县皆望天兵下临，以救民水人，臣等闻陛下车驾亲证．急来朝见，如大旱之望云霓也。”帝大喜，顾谓群臣曰：“此邯郸乃中州总路，陈豨不据邯郸而阻漳河，却乃屯兵曲阳，可见识见浅近，又兼纠合疲散之卒，终无能力电。诸将且据兵在此，急令周昌遍于郎郸临近郡县，挑选数人，以为乡道。” \\n 周昌去数日，选取四壮士十见帝：帝方在帐中饮酒，忽见昌领四壮士来，帝醉而嫚骂曰：“汝辈敢为我前驱作乡导耶？”四壮士曰：“陛下天兵远来，其势虽锐，而未谙地利，不可轻进；必须臣等深入重地，探其虚实，陛下知彼深浅，然后干戈一指，必克全胜。”帝又骂曰：“汝等虽善为唇舌，恐非真见。”壮上曰：“陛下天威咫尺，岂敢欺诳？”帝即与四人俱授千年之职，又重加赏赐，四人欣跃而出。左右曰：“四壮土未见寸功，陛下一旦惧授重职，又重加赏者。何也？”帝曰：“重赏之下，必有勇夫，倘四人果如其言，与朕探知虚买，即为军功。况朕前日羽檄征天下兵，未有至者，今计惟邯郸中兵耳，吾何惜四千户而下以慰赵子弟耶？赏一人而众人劝，吾之用兵，非尔等所知也。”左右拜伏曰：“陛下听见乃天授，诚非臣等所知也。”于是四壮士各装为代民，前到曲阳探听陈豨虚实。四人去数日，回至邯郸，见帝曰：“陈豨稀所用将佐，皆商贾之人，极贪金帛。陛下肯捐数百斤金，买求左右，使各不用命，则豨必就擒矣。”帝大喜，乃重赏四千户去讫。召群臣问曰：“谁人与朕诈入陈稀豨营，贿买诸将佐，就打听消息，使彼内应？豨不等战而自乱矣。”帐下一人出班曰：“臣愿往！”帝视之，乃中大夫随何也，帝曰：“卿若去，朕无忧矣。”随何领金百斤，带数从人，先具书一封，诈言帝招安纳降，径到豨营，传说帝遣大夫随何下书招抚纳降；豨曰：“随何乃说客，此书必是诈也。”即命左右请何入。问与豨相见行君臣礼，豨曰：”大夫与豨，一殿侍臣，为何问行此大礼？”何曰：“足下统兵百万。震镇二国。与帝争雄，以图天下，岂敢抗礼以试利刃耶？”豨笑曰：“大夫言过矣：豨今据兵于此，实出不得已耳，盖因汉主猜疑忌刻，忘人大功，难与共享富贵，所以有此举也，但不知大夫此行，有何见谕？”何曰：“臣奉帝命招抚，足下欲罢兵息争，就封足下为代王，不知足下之意，以为何如？”豨看书毕，知帝乃诈，计若纳降，必受擒矣。因扬言曰：“汉主既统大兵前来，未与豨交战，如何便差大夫下书招抚，恐非实意！”何曰：“主上初来，实欲与足下交战，以决胜负。今因左右计议，以全军为上。破军次之；全国为上，破国次之；今差何与足下招抚者，正欲全军全国以安民命，非有他也。足下若不纳降，臣即辞回见帝，亦不敢强。”豨曰：“豨与韩信功劳大小如何?，韩信实无反状，尚伪游云梦被擒；我归降，帝必疑我尤有过于韩信，豨实下敢奉命，幸以此言回复汉王。”随何故意与豨俄延半日，从人俱已将金买嘱将佐，诸将佐得金甚喜，随何徐徐与豨相别回营，见帝，具将前事奏知帝。 \\n 次日亲领兵出阵，与豨答话，豨见帝，马上欠身而言曰：“陛下春秋渐高，何苦亲身以冒矢石耶？”帝曰：“朕未尝负汝，汝何谋叛？”豨曰：“陛下诛戮功臣，残忍少恩，踵亡秦之法，效项羽所为，臣何为不反？”帝大怒，回顾诸将曰：“何人杀此逆贼？”樊哙、周勃二马径出到阵前，与豨交战，战三十回，令王陵、周昌二将并力来攻，陈豨大败，领人马望南逃走，指望刘武等救应。刘武等被随何以金买嘱，俱无心救应，各拔寨四散奔走，帝见豨兵错乱，急令大势人马掩杀追赶，将三十里远，只见前面旗帜整齐，队伍下乱，却是另立一大寨，四门俱列战车，周围设下鹿角，中军一声炮响，四门俱开，人马蜂拥而来。陈豨却回马当先，反冲杀汉兵，汉兵大势已行动，急难收煞，被陈豨大杀一阵，帝后哨人马已到，急扎住营寨，分头遣兵救应，豨兵方退后，此时天色已晚，两家俱各收兵，帝传令今日人马虽疲倦，不可安寝，须防劫寨。诸将得令，各自预备。 \\n 却说陈豨回到营坐定，召刘武等责之曰：“汝等未与交战，便四散奔走，幸赖我预设下这老营，以防追兵，若无此营，我兵决大败矣，汝等若再退弓，决以军法从事。”诸将惶恐无地，各退帐后安歇。一夜无事。 \\n 次日帝升帐，诸将列于左右，王陵进言曰：“陈豨用兵皆模仿韩信，观昨日预设营阵，预有调度，据今与之交战，恐难取胜，况又粮草不敷，以臣愚见，且退兵据住邯郸，再调各路人马。尽力与彼决一胜负，料天威所临，非豨所能及也。”帝曰：“恐我兵一退，豨兵追袭，反致取败。”陵曰：“今日且按兵不动，待晓徐徐退去,却着两枝精兵埋伏于左右，彼若追赶，两路人马冲出，彼必大败，料豨善于用兵，我兵若退，彼决不敢追赶。”帝曰：“善！”于是延到将晚时，帝分付三军，各饱皈后准备行李，衔枚启行。着樊哙、王陵、周勃、灌婴四将，分为二枝，埋伏庄左右，其余人马，尽数随帝回邯郸。 \\n 有人飞报与陈稀，陈稀召诸将曰：“此帝屯兵于此，不便于战阵，又且粮草或不敷，想退兵于邯郸，调各路人马。与吾决战。”诸将曰：“臣等正好追杀。”豨曰：“帝久于战阵，深有谋略，左右必有埋伏，汝若追赶，必遭冲击，不可追赶。”即差人探听，左右果有重兵埋伏，诸将皆服。帝人马徐徐回邯郸，樊咕等四将见无追兵，亦各退回，自此两家各相拒下战。 \\n 却说帝初大兵出长安之时，韩信称病，不随帝出证，后打听稀屯兵曲阳，乃默思陈豨当拒邯郸，阻漳河为上策，岂可屯兵曲阳？帝据住邯郸，豨必败矣，阴使心腹人写书与豨，令遣将领精兵抄小路径攻长安，我却从中起事，使帝首尾不能相应，必获全胜。书去未知如何？且看下回分解。 \\n  \\n   \\n  "}
{"章节": "第九十三回 吕后未央斩韩信", "正文": "  \\n 第九十三回　吕后未央斩韩信 \\n 　 \\n  \\n 却说心腹人出城，有信家仆谢公著，设酒送行，两人饮酒，不觉沉醉。公著相辞，至晚回，信怒曰：“一日不见汝，不知干甚事？”公著带酒触言曰：“我又不会与外国通情，缘何干甚事？”信闻言大惊，便着左右扶公著人房内安歇。自思：“此人既知此事，不可留也，当杀之！”信入寝室，有夫人苏氏问信曰：“谢公著缘何来晚，致使尊公动怒？’信曰：“公著言太无状，吾欲杀之。”苏氏曰：“公著带酒口出妄言，岂可计较？待酒醒时间明，处置亦未迟，何必夜晚杀之，反致左右惊疑？”信曰：“夫人之言是也。”于是信就寝。却说谢公著五更酒醒，其妻曰：“汝晚归来，元帅甚怪你，你口出狂言，甚是无状。”公著口：“我说甚言语？”妻曰：“你说‘我又不会交通外国，缘何甚事’，元帅惊讶入内，晚间计议要杀你，你可急早逃走出去，庶免一死。”公著闻妻言，惊惶不已，便起来穿了衣服，预备行李，躲避在夹道傍，等候刚开宅门，侧身而出。此时信尚未起。公著走城边，欲出门，自思：“元帅家仆甚多，若知我逃走，决差人四下跟寻，如何得脱此性命？不若将此机密事往萧何丞相告变，虽是害了他，我却得保往性命。”公著遂转过身径到相府告变。萧何连日正接得高帝手敕，分付用心防备韩信，如遇便当计较杀之，以除后患，萧何领手敕奏知吕后，正无计可施。闻谢公著告变，急着进府，唤至前问之曰：“汝告变须要的实，不可轻易，若不实，汝亦难免其罪。”公著曰：“此事岂是小事？某亦不敢轻言。前日陈豨征番之时，实无反意，皆是韩侯劝陈豨反，以此陈豨一到赵代遂反，亦曾有书相通：昨日韩信又密写一书，着家仆传与陈豨，教遣将调兵，从小路来取长安，韩侯却从中起，以为内叵。此事一毫不敢虚假，我因醉后露出话来，韩侯要杀我，被我逃走，径作告变，如不实，甘当重罪！”萧何闻公著之言，即引来见后，备说前事。后大惊曰：“韩信已实反矣！丞相作何计议？”何曰：“此事且按下不必题，就将公著暗藏于臣家，明日可密差人，往牢中拣一重犯，与陈豨模样相似者斩首，假着人捷报，只说主上已得胜，杀了陈豨，将首级传入长安，号令关中。群臣闻此，决来贺喜，韩信必然出朝，因而擒之，随娘娘处置。”后曰：“此计甚妙。”即暗差人，牢中取一重犯来斩首，用匣盛了，一面着人来报捷，就传谕中外。 \\n 众群臣闻帝有捷音，皆入萧相国府会议，明日入朝称贺，丞相曰：“诸君须会齐，就约韩信一同人贺。韩信官原与诸君同，然不过暂时废置，闻帝回朝，仍有加封之意，况韩信开国之功，帝常思念，岂终碌碌与众人伍耶？”众人闻何之言，亦来与信相约，就将萧何之言告知韩信，信闻众人言，亦自思萧何必知端的，想帝回朝，必有加封之意，遂与众人约齐，明日入贺。众人辞出。 \\n 韩信入内庭见苏夫人，备说帝有思念之意，明日须同众人人朝称贺，夫人曰：“前日帝远行讨陈豨，公托病不同行，一向又未得见吕后，今闻捷音至，却去称贺，吕后疑怪，恐至陷害。公当斟酌！”信曰：“若今不去朝见，帝早晚回朝如何相见？况萧丞相在左右，定然维持，料亦无事。”夫人曰：“连日见公气色不甚好，恐入朝或不利，公宜仔细！”信曰：“吕后一妇人耳！萧何大识见，我已约定人，岂可失信？” \\n 次日，韩信同群臣入朝称贺毕，后曰：“群臣且出，着萧丞相留淮阴侯入便殿后，有密事计议。”萧何急下殿，留韩信入内。信方放步入宫，只见两边走出四五十武士，将信捉住，就绑缚于长乐殿下。韩信曰：“臣得何罪，娘娘缚臣？”后曰：“帝拜你为大将，后因有功封汝为齐王，改封楚王，闻汝谋反，出游云梦，虽擒来，亦念汝有功，不曾加诛，又封汝为淮阴侯，帝未尝负汝。汝何结连陈豨谋反？又差人往彼交通，着陈豨寇长安，汝却为内应，如此设谋，天地鬼神所不容也！”信曰：“有何指实？”后曰：“汝家仆谢公著告变在此。”信曰：“此公著诈言，娘娘亦当详察。”后曰：“帝破豨，营中已搜出汝亲笔密书，陈豨已招认，汝尚敢口强！”信闻后言，低头再不复辩，后将信绑缚未央宫钟室，武士斩之。信临死乃曰：“吾悔不用蒯彻之计，乃为儿女子所诈，岂非天哉？”按史：大汉十一年九月十一日，斩韩信于未央宫长乐殿钟室之下，尽夷其三族。是日大地昏暗，日月晦明，愁云黑雾，一昼夜不散，长安满城人尽皆嗟叹：虽往来客商，无不悲沧，人言萧何前日三荐登坛，何等重爱，今谢公著告变，亦当在吕后前陈说开国之功，可留他子孙，方是忠厚；反立谋擒信，及夷族之时，卒无一言劝止，何其不仁甚耶！ \\n 吕后斩韩信毕，命萧何写表并韩情首级，申奏帝知。后差陆贾赍表并信首级，飞马驰报。一日，陆贾到邯郸见帝，帝拆其表观看，表曰： \\n 大汉十一车九月，皇后吕雉上言：伏以刑以绳下，用彰邦国之典；法以敕众，懋昭王者之威。仰惟皇帝陛下，神武布于万方，威德加于四海，乃有淮阴侯韩信，既食汉禄，不守臣宪，辄生异志，顿改初心，交结陈豨，大肆谋反，家奴告变，实有显迹。密从萧何之请，明揭国法之公，斩首未央，夷其三族。传报邯郸，晓谕北伐，使陈豨以之丧胆，好宄为之消魂，天兵下临，指日奏凯，臣妾不胜欣忭之至！ \\n 帝览表甚喜，既而追思韩信十大功劳，心甚伤感，因谓左右诸将曰：“韩信始归朕之时，萧何屡次荐举，朕拜为大将，其后累建大功，诸将不能及，乃天下奇才，虽古之名将，亦未为过也。朕解衣赐食，待之甚厚，岂可与陈豨交通，谋为不轨？亦心术太不良耳！后既杀之，朕甚悼惜，自此再无如信之能。”帝不觉泪下数行，左右亦皆泣涕，遂将信首级，传布远近，人人莫不嗟叹。却说陈豨正遣兵从小路会韩信攻取长安，兵未发行，忽闻人言：“韩信事已败露，被吕后斩于未央宫，命陆贾赍表奏帝，就将首级传至邯郸，见今悬于辕门之外，晓示三军。”陈豨听罢，大叫一声，气倒在地，左右急近前扶救，未知性命如何？且看下回分解。 \\n  \\n   \\n  "}
{"章节": "第九十四回 陆贾智调蒯文通", "正文": "  \\n 第九十四回　陆贾智调蒯文通 \\n 　 \\n  \\n 陈豨因闻韩信死，哭倒于地：左右诸将救起，陈豨曰：“我数年来，多得韩信之教，虽力异姓，实同骨肉。岂意今日为我遭此诛戮，一闻其死，不觉十分伤恸，又且我事不能济矣！为之奈何？”诸将曰：“韩侯虽死，大王岂可自懈？我等愿同大王杀上邯郸，与汉王决个胜负！”陈豨曰：“且不必进兵，吾料一二日汉兵决来。不若只在此，预备交战。”言未罢，有细作来报：“汉王统各处调来人马，杀奔曲阳来，离此不上百里。我等径飞马来报，大王可作速准备。”陈豨分付诸将：“不可如前一败，便先逃走。”诸将曰：“我等随大王一同出阵，不必各分营寨，恐难救应。”豨曰：“汝等只分左右为羽翼，待我与彼交战，汝却两路冲击，彼兵自乱，可以取胜。”诸将得令，各分两路伺候不题。 \\n 却说帝屯兵日久，又各路人马俱到，知陈豨见杀韩信，逆谋已露，决然无心固守，乘此机会，统兵径赴曲阳。一日大兵抵曲阳，高城三十里下寨，帝传令：“着樊哙、王陵二将，今夜各领精兵一万，各衔枚暗投曲阳北路左右埋伏，待豨败走，汝却出此奇兵，可以擒豨，又命周勃、周昌二将，在营后待豨左右有救兵，可出此兵以御之。随我诸将，光着灌婴与豨对敌，正在酣战之际，尔诸将拼力协攻，彼败走，尽力追赶，决获全胜。”诸将得令，各分付预备。 \\n 次日，灌婴领兵出马，与陈豨答话。陈豨一马当先，大叫曰：“汉兵前日已大败，尚不纳降，乃敢复来送死？”灌婴大骂：“逆贼自不知死，尚敢逞强？”举刀迎面来劈：陈豨举枪交还。二将斗到二十回合，只见陈豨左右诸将急领兵冲杀来。这汉阵上周勃、周昌不待彼兵到来，亦各出精兵，奔前截杀，陈豨又斗婴不下，正躁急之际，汉兵又一齐拼力来协助杀来，陈豨如何抵敌得过？往北逃走。豨诸将见陈豨败走，无心恋战，亦各四散奔溃。帝率诸将合兵一处，尽力追杀。豨兵已知势弱，各倒旗投降。刘武等诸将，俱被周勃、周昌等追杀，遂死乱军之中。 \\n 陈豨正逃走中间，忽听一声炮响，樊啥、王陵二枝生力人马突出，陈稀被汉兵追赶，正急元处躲避，一时措手不及，被樊哙一戟，刺于马下：大势汉兵俱到，见刺了陈豨，帝大喜，遂将首级传去，悬于赵代二处，彼处知豨死，皆望风归服。帝传命：“如有投降者，免诛戮。”乃招抚各郡县，赵代悉平。 \\n 帝车驾赴洛阳，吕后远来迎接，帝相见甚喜，备间韩信临死有话说？后曰：“信言悔不用蒯彻之计，乃为儿女子所诈，岂非天哉！”帝问左右：“蒯彻乃何处人？”陈平曰：“蒯彻乃齐人，极有机变。韩信行兵时，寸步不相离。闻此人曾劝韩信以齐反，信不听此人，遂佯狂于市。其人当以智取，若陛下以怯拘之，恐难力致，则必假为疯狂而正矣。”帝即问左右：“谁人往齐国调蒯彻去？”言未毕，陆贾出班奏曰：“臣愿往。”帝即命贾引十数从人，往齐国调蒯彻。 \\n 一日到齐，有郡守李显接贾于驿中安歇，贾问：“蒯彻今在何处？”显曰：“此人每自歌自笑，游荡于街市中，人皆以为疯魔，某尝以礼相请，彼终不就，此等人主上问须用他？在着大夫远来，恐徒劳神也！”贾曰：“君知其一，未知其二。蒯彻之疯狂，乃其诈也，汝可着一能言之土，与之饮酒，彼必歌笑狂饮；着其人如此如此诱引·待他痛哭之时，我却有言语调他，他自然不敢疯狂，管教他随我见帝。” \\n 李显即选两个能言之士，与了钱钞，分付他如此如此，诱引蒯彻，待他哭时，向十字街请陆大夫相见。其人领命，即到市上见蒯彻散发狂笑，游行于市，且为之歌曰： \\n 六国兼并兮，为秦所吞，内无豪杰兮，罔遗后昆，秦始自失兮。灭绝于楚，楚罔修政兮，属之汉君，乌江逼项兮，伊谁之力？十大谋奇兮，岂能独存？乃不自悟兮，尚思国爵，一朝遭烹兮，祸福无门。佯狂沉醉兮，且自昏昏。 \\n 歌罢向南而去。李显的差人尾之于后，近前乃挽彻手，亦大笑不止曰：“我今与子亦病狂矣：愿请入酒店中市沽三杯。”彻喜，亦随二人入酒馆，二人曰：“我今数日后海外邀游，不居人间，与世相违，不欲恋功名，贪官贵也。”彻见二人语言不凡，乃曰：“我之病狂，其意有在；汝之病狂，果何意那？”二人曰：“我之病狂，非子所知也。且与子饮酒，不必多言，恐为人所闻，则非病也。”彻见二人言甚蹊跷，遂改容而正言曰：“二公决非等闲人，愿求大名。”二人曰：“我二人原系赵国人，闻韩侯之贤，前随楚地，日侍左右，言听计从，遂为心腹。不意韩侯无故为家仆所诬，被吕后斩于未央，夷其三族，临死之际，言不绝口，只说悔不听蒯彻之言：我等见韩候屈死，恨不同为之死，遂弃功名，逃走于此，闻子狂歌于市，知其为蒯先生也，因与三杯，以叙衷曲。吾思韩侯十大功勋，为当代元臣，一旦被家仆所诬，死于阴人之手，子孙诛灭，一脉无留。岂意韩侯遭如此之苦！我二人想其仪容，念其恩意，想往日威振三齐，何等英雄，今翻为画饼，岂不痛哉：岂不哀哉！”二人言罢，泪如雨下，感动砌彻心事，不觉捶胸跌脚，放声大哭曰：“韩侯问不早悟耶？何不旱悟耶？乃至见杀，使我一身无主，我何以为生耶？” \\n 正哭之间，忽见一人自外抢入，劈面揪住，便道：“你终日装狂，今日却漏出本相来也！，蒯彻吓得面如土色，便问：”你是何人？”那人曰：“我是中大夫陆贾也。奉汉帝命，特来拿你”言未毕，只见郡守李显，率领从人将彻缚住，就带到公厅：陆贾亲解其缚，以礼相接曰：“蒯先生不必如此佯狂，快整起衣冠，赴洛阳见帝去。方今四海一家，万姓皆子，与其依信而空死，孰若旧帝而报忠，智者必能识时．贤者则能择主，汉帝乃当代真命，以张良世世相韩，尚封侯为汉臣，况其他乎？先生当自思之！”蒯彻曰：“某佯狂许久，今被公倒说了我也。”遂整饬衣冠，预备行装，随陆贾赴洛阳见帝。 \\n 一日到洛阳，帝方与群臣议事，忽见陆贾引蒯彻来见，拜伏在地，帝曰：“此是问人？”贾曰：“乃齐人蒯彻也！”帝曰：“昔日汝曾教韩信反耶？”彻曰：“然：是臣教情反也。秦夫其鹿，天下共逐之，高材捷足者完得焉，跖之犬吠尧，尧非不仁，犬故吠非其主：当是之时，臣惟知有韩信，而不知有陛下也。若信果听臣言，岂有今日？信今既死，臣亦不独生，陛上如欲烹臣，臣即就死，亦不敢避。”帝笑谓左右曰：“彻之言亦信之忠臣也，波各为其主耳。朕今即释汝之罪，授汝以官，汝以为例如？”彻曰：“官非臣所愿也，惟愿陛下念信平定天下之功，乞将信首，付臣葬于淮阴，仍乞封为楚王，放臣与信守坟墓，以终余年。此万代帝王之德，陛下可以衍亿世之洪基于无穷也。”帝曰：“贤哉蒯彻也！”即日将信首级付蒯彻，仍传命有司造信坟，仍封为楚王，蒯彻不授官，任其闲散快活。 \\n 却说帝仍同长安，萧何奉文武群臣接见，帝大设筵宴犒赏军士。忽有左右来报：“朝门外有告机密事，伺候投见。”帝曰：“陈豨事方定，又有告变者投见。传命着进来！”其人入内见帝，道出这个人来，未知是谁，且看下回分解。 \\n  \\n   \\n  "}
{"章节": "第九十五回 栗布洛阳哭彭越", "正文": "  \\n 第九十五回　栗布洛阳哭彭越 \\n 　 \\n  \\n 却说来报机密者。乃梁太仆也。太仆因彭越醉后辱骂，归家忿恨曰：“我本与越同为汉臣，彼因侥幸成功，帝封为梁王。今倚势王爵，累次辱我，况我又无家小，不若长安告变，使他王爵不能自保。”当夜收拾行装，径赴长安告变：帝问曰：“汝是何处人，告甚机变？”太仆曰：“臣虽事梁，实为汉臣，昨因见梁王招集军马，指日欲以梁地谋反。其反状一也；前日陛下征陈豨，征兵协助，彼又托病不来，其反状二也；昨闻韩信死，哭之甚痛，就欲整率三军，早晚发行，其反状三也。臣为汉臣，见彼谋反，臣特来告变。”帝闻太仆之言，急召平等商议。平曰：“彭越见帝诛了韩信。所以谋反。今可差一的当人。奉命宣召。如来则无反志，但废置可也：如不来则谋反必矣。然后遣兵征讨，则师出有名也。”帝复命陆贾前赴大梁召越。 \\n 贾领帝命至梁见越。越与贾相见。问曰：“大夫此来为何？”贾曰：“梁太仆告帝，王有异志，语言错乱，前后不对，主上疑彼与王有隙，故托此告变，即监候，欲召王与彼面对，且就与一见，以叙君臣之好。”越曰：“此人一向政事俱废，我因辱骂，彼遂逃走，赴长安告变，既主上召我，我即奉命到长安与彼面对，凡事须要指实，岂可凭一面之辞，便陷人于不义耶？”贾曰：“王之所见甚高。”当日彭越置筵宴款待陆贾。 \\n 次日，预备人马启行，有大夫扈辄谏曰：“大王不可去，去则有祸：前日擒韩信便是这样子，汉帝可以同患难，不可同富贵，大王若去，则必有韩信之难，王切不可去！”越曰：“韩信有罪，我无罪；我若不去，则太仆之言，似为着实，主上以我为真反矣！”扈辄曰：“功高者必忌，位极者必疑，王之功高矣，王之位极矣，主上正在疑忌之间，王虽无反状，而此去必寻事陷害，性命难保也！”越闻辄言，沉吟不语。贾曰：“扈大夫之言，不过目前之计耳，今日王若不去，帝必统大兵亲来征讨，王比陈豨如何？陈豨足智多谋，雄兵五十万，又占在赵代二国，尚不能取胜，况梁地素畏帝威，帝若一临其地，郡县归眼，王岂能独立耶？”说得那彭越闭口不言，遂决意与贾启行，梁国父老人等，送越出城。才然前行，只见扈辄悬门而谏，越见之，即令人解辄下城，越曰：“大夫何又如此苦谏？”辄曰：“臣今有倒悬之苦，王见而救之；王此去必有倒悬之危，谁与王救之，臣今不欲大王如韩侯悔蒯彻之言也：”越谢曰：“大夫之言，虽力确论，但我此心只欲见帝，故大夫之言虽善，其如我之不听何？”遂与贾径自长行。扈辄号泣而回。 \\n 却说越一日见帝，帝出巡洛阳，闻越至，召入内相见。帝怒曰：“昔破陈豨之时征汝，汝何不至？”越曰：“臣实有病，非敢抗违。”帝曰：“今太仆告汝谋反，汝有何说？”越曰：此人不能理事，累被臣之辱，因是怀恨，故以诈言诬害：陛下明见万里，当审其诈，勿为小人所欺也。”帝命御史台勘问，尚未报，忽有一人于朝问外要见帝，左右不敢隐，奏知帝，帝传命着其人进内。帝曰：“汝何人也？”其人曰：“臣乃梁大夫扈辄也。”帝曰：“汝来何说？”辄曰：“陛下受困荥阳，若非梁王绝楚粮道，主上岂有今日，梁王累有大功，今陛下听一时无稽之言，遂杀有功之臣，恐天下人人自危也！”帝意少回：扈辄尚立于帝前不退：帝曰：“本欲杀越，但因尔之言有理，姑废彭越为西川青衣县庶人，就在彼安置。”乃封辄为大夫·辄曰：“梁王受贬，臣若受官，犬豕不如也！愿放归田里，于臣之志足矣，官不敢望也。”帝遂置之下论。 \\n 却说梁王越当日出部，即备行装赴西眉而来，一日潼关遇吕后，越见后，哭之曰：“臣本无罪，帝乃贬臣于蜀，愿娘娘解之。”后曰：“且随我引汝见帝，以解前罪。”越叩首谢曰：“此娘娘再造之恩也。” \\n 后至洛阳，见帝行礼毕，因奏曰：“彭越乃壮士。今既调来，即当除之，以绝后患。岂可使之入蜀，所谓放虎入山，后必伤人：臣妾于途中相遇，与之俱来，暗令人告越谋反，陛下当杀之，庶无后患。今优柔不决，他日作害，则悔今日也！”帝曰：“后之言是也。” \\n 于是吕后密令人告彭越反，帝令入拘彭越送张仓勘问：仓曰：“昔帝取汝起兵征陈豨，汝听韩信之言，称病不来，帝已有杀汝之心矣。昨幸贬汝入蜀，此是帝莫大之恩。汝心不死，复随娘娘来见帝，帝复生情疑，知汝终是作乱，不如杀之，以除后患。所谓祸福无门，唯人自招，此非帝与娘娘寡恩，实汝自取之也！汝今如虎人槛，决无逃生之理。不若招承，以决一死，兔致苦刑，终难解脱。”越长叹曰：“公之言极中我病，但恨不听好人之言，致有今日！公既已开断明白，我亦不敢费辞，只得屈招，任主上处我。”张仓即将越口辞成案，申奏汉帝，帝与后计议，越罪当诛，就照韩信例，斩首示众，后曰：“天下诸侯，因见陛下仁慈，所以玩法者甚多，今将彭越醢为肉酱，以赐诸侯，使天下震恐，庶后人不敢谋反也。”帝曰：“然。”于是将越斩首示众，仍酿为肉酱，以示诸侯。 \\n 却说斩了彭越，遂夷三族，仍枭首于洛阳东门，忽见一人，麻衣布帽，腰系着麻绳，分开人丛，踏折长竿，抱定彭越头，放声大哭曰：“冤哉！屈哉！”左右有守卫者，即将其人捉往来见帝，帝问曰：“汝何人也？”其人曰：“臣乃栾布，大梁昌邑人，为梁大夫。不忍梁王屈死，故来哭之。”帝曰：“梁王谋反，何谓屈死？”栾曰：“昔陛下受困荥阳，楚兵四十万，攻城甚急，韩信在河北不至，当时危若坠旒，使梁王助楚，则汉必亡矣，臣下书说梁王阻楚粮道，以挠其势，后又助粮数十万石，汉乃灭楚垓下。五年之间，梁王受尽辛苦，今天下已定，指望与陛下共享富贵，传之子孙无穷，岂料陛下听信谗言，既斩首而复醢其身，又夷其三族，其刑太惨，比暴秦尤甚！前日萧何所定律令，于今安在？汉廷诸侯，再无一人敢谏者！臣怀不平之心，愿来效死，臣恐此后功臣人人自危，谁与陛下守太平之业？”言罢，放声大哭不止，左右文武闻之，无不下泪。帝半晌不语，遂命释放，即日传令封栾布为都尉，布叩首力辞曰：“臣不愿为官，惟愿收拾梁王头骨，还葬大梁。陛下之洪恩，微臣之至愿也。”帝许之，栾布遂将彭越头包裹，出洛阳而去。 \\n 且帝酿酱彭越为肉酱，传布天下诸候。一日使臣将肉酱到南淮，传与英布。布正在望江楼临江宴诸侯，方酒酣，见帝赐肉酱，起身拜领，谢恩毕，便问使臣：“此肉酱何肉也？”使臣诈言鹿肉，布遂开罂尝之，不觉心动，胸中溃乱，探身于江边；遂哇而出之；英布心大疑，即追问使臣：“何肉也：汝当实说？”使臣见英布有怒容，不敢隐讳，即以实告。布大怒，将使臣一剑斩之，便起兵作反。未知如何？且看下回分解。 \\n  \\n   \\n  "}
{"章节": "第九十六回 淮南王英布反汉", "正文": "  \\n 第九十六回　淮南王英布反汉 \\n 　 \\n  \\n 却说英布杀了使命，就点起精兵二十万，屯于城外，仍招集四方军士。一日孪布麻衣扶杖来见英布，备说：“彭越屈死，想当日与大王同力建功，今成画饼。使汉王无韩侯、彭王与大王，安得灭楚有天下？今无故将韩侯、彭王诛夷，止有大王一人，王不极力起兵与梁王报仇，则大王亦有梁王之祸矣！”英布曰：“吾已杀使命，现今屯兵城外，早晚发行。幸得大夫来赞助，吾成功必矣。”费赫曰：“举兵当先得地利，不可轻动。大王若传檄燕赵，据守山东，先立根本，次决胜负，以为胜策，若恃一时之忿，径与交战，汉有良、平之智，绛、灌之勇，带甲百万，控连四海，决致取败。”英布怒曰：“汝何妄为议论，阻我军情，方今汉王春秋已高，韩、彭已死，我何畏哉？”遂叱退费赫，于是举兵东取吴，西取上蔡，与楚王刘交并刘贾战于吴楚之间，布兵强盛，一战遂虏刘交，斩刘贾，声势大振。 \\n 报入关中，帝大惊，召诸将问计，诸将曰：“英布竖子，何能为乎？天威下临，必克全胜。”汝阴侯滕公曰：“臣有一门客，乃楚令尹薛公也，足智多谋，闻英布反，深笑其不能为也，想彼必有筹画。”帝乃急召薛公问之，薛公对曰：“使英布出于上计，山东非汉之有也；出于中计，胜败之数，未可知也；出于下计，陛下安枕而卧矣！”帝曰：“何谓上计？”对曰：“东取吴，西取楚，并齐取鲁，传檄燕赵，固守其所，山东非汉有也。何谓中计？东取吴，西取楚，并韩取魂，据敖仓之粟，塞成皋之口，胜败之数，未可知也。何谓下计？东取吴，西取上蔡，归重于越，身归长沙，陛下安枕而卧，汉无事矣！”帝曰：“汝料英布出何计？”对曰：“布决出下计。”帝曰：“何以知之？”曰：“英布乃骊山之徒，无深谋远虑，一日高居王位，皆为身计，不顾其后，故知决出下计也。”帝大喜，即封薛公为千户，遂传命大小三军，整率人马，随帝东征。留萧何守关中。 \\n 大汉十二年冬十月，帝大兵驻蕲西，正遇英布人马渡淮，两军相遇，各立营寨，帝升中军坐定，有探听小校回奏：“英布东取吴地，有吴郡大守吕璋，畏布威势，即开城纳降，布从江夏渡淮取蔡，今兵抵蕲西，正与陛下大兵相遇，见今扎营于五十里瓮山之下。”帝闻奏，笑曰：“不出薛公之所料也！”遂命王陵先领一枝人马哨探，续差灌婴、周勃接应。 \\n 却说英布闻汉兵到来，亲领一枝兵，转过瓮山迤西，正遇王陵，领兵相对。陵曰：“汝乃骊山徒夫，一旦位至王爵，不思安享富贵，乃欲谋叛，自来寻死？”英布怒骂曰：”汝等乃沛县酒徒，得我等赞助之力，今成大事，前年杀韩信，今年杀彭越，我三人同功一体之人，他二人既被害，早晚必寻到我，我如何不反？乘此时，汝快与我一同起义，免致后日之悔。”王陵更不回话，举刀直取英布。英布举斧劈面交还，二将战有二十回合。王陵刀法惭怯，灌婴、周勃二将人马已到，就势出马冲杀来，英布阵上，栾布领过诸将，也都杀来。两边混战。汉兵大势人马。拔寨都到来接连交战，布兵抵当不住，望山后四散奔走。帝乘白龙驹，随大势人马，一概追赶，不防栾布侧身在山凹边。见帝过，挽弓搭箭，想诛彭越之恨，尽力一箭，正中帝右肩，翻身落马。诸将知汉帝被流矢所伤，传知远近，诸将无心恋战，各扎往人马安营，扶帝入中军，用医敷药调治，幸未大伤。 \\n 帝次日扶病升帐，召诸将曰：”英布知我中箭，决不作预备，汝等可乖机一战决取胜矣。”陈平曰：“今日人马，且未可出战，待数日后且不出，英布决疑帝中伤，定亲来搦战，那时却乘机冲杀，着他不作提备，方可取胜。”帝令曹参领兵三万，去长沙绝布粮道；令灌婴领兵二万，前往陆安捉拿英布老小；令纪通领精兵二万，劫于大寨；令周勃等把住淮江渡口，各处调派停当。 \\n 英布果见帝数日不出，大喜曰：“此必汉王被箭射伤大重，不能出战，吾正好乘饥攻取，必获大胜。”栾布曰：“恐有别计，须当仔细。”英布分二枝人马杀上汉营来搦战，汉阵上不见人马，一连二日，英布曰：“果帝伤重，无人主张．今晚可劫营，决无准备。”孪布曰：“陈平等多诡计，恐中间有诈。”言未毕，后哨人来报，大营被汉将纪通劫了，现今周勃等把住江口，灌婴往陆安暗取大王老小，曹参断了粮道，现今军中已缺粮。英布听说大惊，急收回人马望山后安营，人马方动，只见汉营中二枝人马冲出，为首大将樊哙大叫曰：“英布急早投降，奏过主上，免汝一死。”英布大怒，急勒回马，与哙大战。交马五十合，见汉兵陆续增添越多，布不敢久战，望东南逃走，帝传令大势人马追赶至大江，布引百十骑渡江，汉兵遂屯兵于江北，暗使人探听英布投何处去。 \\n 却说英布过江，径至吴国，投吴芮处安身：吴芮正出城外采猎未回。吴芮侄吴臣，曾受英布之辱，每怀忿恨，见布止领百十骑人马来投，自思：“布平日恃勇独霸淮南，恣意妄为。今谋反，被汉王一阵杀败，却来投奔安身：我若容了他，即是通同叛臣，不若乘叔采猎未回，暗地杀之，投见汉帝，此莫大之功也。”于是迎接英布入府，行礼毕，分付左右置酒款待。布问：“令叔何往？”臣曰：“阿叔无事，即往南山败猎，或三五日方归。今日不知降临，早晚必回城矣。”布曰：“前日兵出吴地，幸赖令叔，率众归降，一路过江，并无阻滞，遂取上蔡，直抵蕲西。不料被汉兵劫营，遂尔失利，今日复过江到此，且暂住数日，待令叔回，再纠聚人马，与汉决战，如得成功，富贵与令叔共之。”吴臣只是佯为答应，饮酒至晚，英布大醉，即投公馆宿歇，将二鼓之后，吴臣同四十十武士，各执利刃，从公馆后门暗地越墙而过，径到英布寝歇处。只闻英布鼾睡如雷，吴臣看得较近，用力一剑，将布斩首落地，耳房中有十数从人知觉，便叫道：“大王房中如何有人？”急起身抢出，破四十个武士拦住，遂尽行杀死。 \\n 次日天明，吴臣将英布首级过江来见汉帝，帝闻英布被吴臣杀死，甚喜，急召入，令吴臣将英布头捧上验看。陈平谏曰：“不可：英布乃世之骁将，今被暴杀，魂魄未散，恐有恶气，冲犯龙体。”帝曰：“朕自起兵丰沛，十数年来，经百十余战，大小首级，不知见几千万个，岂惧英布首级耶？”遂捧上观看，帝乃大骂曰：“黑面贼：不安守臣节，却要谋反，今被斩首，汝再敢纵横吴楚之间耶？”言未毕，只见布头睁圆怪眼，须发直竖，一阵恶气，将帝冲倒，未知性命如问？且看下回分解。 \\n  \\n   \\n  "}
{"章节": "第九十七回 四皓羽翼定太子", "正文": "  \\n 第九十七回　四皓羽翼定太子 \\n 　 \\n  \\n 汉帝被恶气冲倒，左右急扶帝入寝室，诸将到帐下问安，帝卧病不起，命医调治，数日方愈，帝重赏吴臣，遂封为忠毅候：仍行手敕，晓谕吴芮，用心把守江夏一带。以刘仲之子刘濞就封为吴王，镇守江东。 \\n 十一月，帝过鲁，闻阙里乃生孔子之处，有孔子之庭并孔林，帝即率文武群臣以太牢之礼祀之，并封其子孙，遍游泰岳胜境，复询问孔颜遗址，祀孔庙毕，还过丰沛，置酒沛营，悉召故人父老子弟纵酒笑乐，又招致沛中幼童得二百人，教之歌舞，竟日作欢饮酒，酒至半酣，帝起，击筑自为歌曰： \\n 大风起兮云飞扬，威加海内兮归故乡，安得猛士兮守四方？ \\n 令歌儿皆和习之，帝乃自起歌舞，慷慨伤怀，泣数行下。谓父老曰：“游子悲故乡，想吾幼时，终日与乡人同处，眷恋不相舍，后起兵丰沛，遍游海内，乃经百余战，遂有天下。至今不觉老矣！尔等亦皆皤白。追思往日，情甚伤感。吾今虽极贵，万岁后，吾魂魄犹乐思丰沛。”遂以沛县为帝汤沐邑，悉免租税。父兄诸母敌人日与欢乐，帝恐太劳扰，欲启行，父兄又固请留帝，帝曰：“吾人马众多，沛具乃小邑，恐供给不敷，无久为民苦也。”帝不得已，又往三日，大兵起身，一日过洛阳，直抵关中，吕后、太子、戚姬、如意，并文武群臣迎接车驾入内，大排筵宴，犒赏诸将，自此天下无事。 \\n 帝宠爱戚姬益甚：吕后每怀嫉怨，因寻事喧怪咸姬，姬不能自安，一日帝有疾，入姬宫，见帝一向多疾，因奏曰：“陛下春秋渐高，若圣意不早以定议，吾母子恐他日无葬地矣！”帝曰：“此事亦甚易，待朕徐徐图之。”姬命左右置酒，与帝欢洽，帝大醉，枕姬膝上，遂熟寝。吕后密令探看，知帝在姬宫饮酒，后乘兴即过西宫，有守宫门近侍报姬曰：“吕娘娘至矣！”姬因帝枕膝熟睡，不敢惊扰，坐床未起，后忽至，大骂曰：“贱婢每见我，恣肆无状，今入尔宫，尚高坐不起，是何道理？”姬曰：“妾见后，岂敢不远迎？因帝熟睡，不敢惊寝，以此失礼。”后曰：“贱婢每见我，便以帝为辞；他日万岁后，定着汝为讖粉！”遂大怒骂詈而去，戚姬半晌无言，惟咂咽堕泪，不意泪点滴于帝面上，帝觉来。酒醒，见威姬堕泪，帝惊问曰：“爱卿缘何垂泪？”姬曰：“适间陛下枕妾膝睡熟，不料吕后自外来，臣妥恐惊陛下寝，不敢动身，后怪不起，嗔怪而去，欲侍陛下万岁后，致臣妾力齑粉：妾因此啼泣，误以泪珠污陛下龙颜，妾该万死。”遂跪伏在地，娇容愁貌。万种风姿。帝急以手揽衣抚之曰：“汝放心！管教汝无事，明日出朝，与群臣会议，定易太子，汝必为皇后，如意为太子，吕后岂能害汝耶？”戚姬叩首拜谢。 \\n 帝商议已定，次日出朝文武群臣朝参毕，帝遂手敕，着令群臣再议更易太子，务台公论，勿执已见。帝遂命群臣，赴丞相府商议。 \\n 吕后知觉，因召吕泽人内议曰：“帝宠戚姬，不念旧德，累次诏群臣，要易太子，此事如何？”吕泽曰：“臣识见浅小，不足以谋大事，娘娘若要筹策，须差人密问张子房，看他有甚识见。”后曰：“张子房导引辟谷，一向不出，岂可为我筹画？”吕泽曰：“臣与子房之子张辟疆交好，央他转与子房通达，料子房一言之间，便可主意。”后即命吕泽同辟疆往问张良：初不欲言，吕泽曰：“泽奉后命，来问公画计，今公不言，臣何以复后？今泽但有死而已，必不能出公之门也。”良曰：“此事非敢不言，但不可以口舌争也。”泽曰：“出公之口，入泽之耳，何不可言之有？”良乃附耳谓泽曰：“帝平白所重者有四人，一向征聘，其人坚志不欲来，隐于商山之南，此山离长安三百里，山势最险，多出芝草，间来采芝而食，凿泉而饮，飘然与世相忘，帝深慕其人，而不能力致，每欲除之，又恐天下人非议，亦且阻塞贤路，遂任彼自乐。今娘娘差人卑礼厚币，辞意恳切，务求此四人，以羽翼太子，帝一见之，则自然不敢言废立矣。若得此四人来，胜百员强将，抵十万精兵，不动声色，而太子有磐石之固矣。”泽曰：“愿求四公姓名。”良曰：“此四人一人姓唐，名宣明，居东园，遂号东园公；一人姓绮，名里季，邯郸人，初隐商南，后与东园为友；一人姓崔，名黄，字少通．齐人，隐居夏黄，遂号夏黄公；一人姓周，名术，字元道，河内人，号角里先生，尔就将此四人奏知娘娘，急早恳求，若得他下山，太子之福也。” \\n 吕泽闻张良之言，拜谢，急来奏知娘娘，吕后随差内使李恭等四人预备西蜀锦四十疋，黄金四千两，名马四匹，前赴商山，求见四皓，四皓方由山中采芝而归，见使命各备厚礼，跪于山坡之下，俯伏而言曰：“方今皇太子仁孝诚敬，著闻于天下，素仰四公之名，特差某等卑礼厚币，乞请四公下山，辅教太子，以成太平之治，他日嗣登宝位，富贵与公共之，愿公勿辞焉。”四皓初有难色，见使命哀求恳切。拜伏在地不起。遂将礼物收下，留使命在山中暂歇一宿。次日，四皓收拾行囊，同使命下山，来见太子。吕后即传命，排设筵席，款待四人。四皓自此朝夕与太子相伴不题。 \\n 却说帝升殿召群臣曰：“朕前日命卿等会议，更易太子，连日未见回奏。”叔孙通、周昌等谏曰：“昔晋献公以骊姬之故，废太子，立奚齐，晋国乱者数十年。秦以不旱定扶苏，令赵高得以诈立胡亥，自使灭祀，此陛下所亲见，今太子仁孝，天下皆闻之，陛下必欲废嫡而立少，臣愿先伏诛，颈血污地也。”帝遂拂袖而入，群臣皆散。 \\n 帝正欲幸长信宫，过便殿，适见太子自文德殿而来，四老人随太子后行，帝怪问曰：“此四人，自何而来？”四人近前各言其姓名，帝乃惊曰：“吾久以卑礼敦请，四公皆逃避不欲来，今公何从吾儿游乎？”四人曰：“陛下轻士嫚骂，臣等义不受辱，故恐惧而亡匿之：闻太子仁孝恭敬，礼贤下士，天下莫不延颈愿为太子死者，故臣等愿委身以事太子。”帝曰：“烦四公幸调护太子。”四人各为寿，望帝拜伏，衣冠甚整，器度奇伟，真当世之神仙也。帝相望而去。 \\n 帝至长信宫，戚姬接见，帝备道叔孙通、周昌等力谏不欲更易，又且太子有四皓为之辅佐，羽翼已成，难动摇矣，戚姬不觉泪下，帝谕之曰：“吾封如意都善地，料根本已固，定无事矣。”姬拜谢，不知帝封如意何处去？且看下回分解。 \\n  \\n   \\n  "}
{"章节": "第九十八回 汉帝封赵王如意", "正文": "  \\n 第九十八回　汉帝封赵王如意 \\n 　 \\n  \\n 帝因戚姬涕泣，遂抚谕之曰：“我前日征陈豨，驻兵邯郸，我见此地风俗淳厚，人民庶富，前有燕台之阻，后有漳河之险，地方千里，人多豪杰，若此地建都，亦不在长安之下：我明日出朝，就封如意为赵王，建都邯郸，使彼终身快乐，且又离关中甚远，乃重耳远害之道也。”姬曰：“封如意力赵王，深感陛下洪恩，但如意幼小，须得一人辅之，庶可以保守疆土。”帝曰：“待明日于群臣之中，拣选一奇谋之士以辅之，料万安无事。”姬拜谢，置酒与帝欢饮。 \\n 次日，帝升殿，与文武群臣会议：“太子既不可易，但如意年渐长成，不可久留宫中，朕欲封如意为赵王，建都邯郸，卿等以为何如？”群臣曰：“若封如意为赵王，甚合公论。”帝曰：“封如意为赵王，须得一老成大臣辅之，庶得朝夕教导，卿等以为何人足当此任？”萧何曰：“唯御史大夫周昌，其人公正明爽，足可辅之。”帝曰：”正合吾意。”于是召周昌，欲同如意赴赵建都，昌曰：“陛下既命臣辅佐，敢不从命？但须依臣三事，仍望陛下写手敕以戒之，庶保无事。”帝曰：“那三事？”昌曰：“第一不可复入朝，恐地方无人保守，又防人谋害，第二退守本国，谦以自御，听臣谏劝。第三不可时常与戚娘娘通问音信，恐被人识破，则母子不能自保，若依此三事，臣方可辅之。”帝曰：“此三事亦甚易。”随写手敕付赵王收照。遂命车驾送如意出城。如意临行来别戚姬，姬曰：“吾与尔今日别离，又不知‘何日相见？”母子抱头放声大哭，左右无不坠泪，是日如意出城，帝送至郊外，洒泪而别，周昌亦同赵王赴邯郸不题。 \\n 却说帝正欲进城，只见一人手执词状，向帝驾前声言：“萧丞相将上林中空地召民耕种，以公家之物而要买人心，实怀不忠，乞陛下察之。”帝闻奏大怒曰：“萧何受贾人财物，却将吾上林空地，与民佃种，甚非臣道。”急令廷尉械系之。萧何被系亦不分辩，遂下狱。数日，有王卫尉叩阙上言曰：”萧丞相有何罪，陛下乃械系下狱耶？”帝曰：“受贾人财物，以吾苑地求租于民。吾故系之。”王卫尉曰：“有便于民而请之，真宰相事也，且陛下此数载来，陈豨、英布反，以关中托丞相镇守，当是之时，若关中以西少为推动，则国家非陛下有也。丞相不于此时为利，今却乃利贾人之金乎？陛下忌小过而忘大德，臣故不避死而叩阙上言之，幸陛下察焉！”帝沉思半晌回答曰：“此寡人之过也。”是日，使内侍持节赦丞相萧何出狱。何入内向帝谢恩，帝曰：“丞相为民请苑。真宰相之事也。吾不知而加罪，吾不过为桀纣主；丞相下狱，亦不分辩，则为贤宰相也：寡人之系公，正欲百姓闻吾之过也！”何曰：“陛下圣明，臣罪当系狱，又何分辩之有？”帝叹曰：“贤哉，何之为相也。”遂将妄告者杀之。 \\n 张良闻何下狱，遂叹曰：“韩、彭、英布被诛，萧何下狱，吾虽导引辟谷，尚处关中，况易太子之计，乃我所为，倘帝知之，吾罪亦难免矣！”遂寻访四皓，计议欲往终南求仙，以避其难，各人约会相同。次日，张良同四皓见帝曰：“方今天下一统，四海宴然，太子仁孝素闻，礼贤下士，足可以继万年之统，臣四皓年各八十，不能起居；臣良衰病日侵，亦不堪任用。欲辞陛下，臣等前往终南山访道，一切功名富贵，漠漠然无关于心，远观云水，了身达命，得延数年，皆陛下之所赐也。”帝曰：“朕得先生以来，屡建奇功，未有酬报，前封为留侯，先生又未领受，今乃辞寡人而去，不识继此可复得见乎？”良曰：“不敢请耳，固所愿也。”帝又谓四皓曰：”卿等辅教太子，正望久相调护。今相从未久，又欲远遁山林，复埋名韬迹，是何心哉？”四皓曰：“君子满朝，善人当道，臣等衰朽之人，亦何益于国家？惟望陛下，放归田里，得休息余年，臣等没齿感恩当何如耶！”帝见众人辞意恳切，去念已决，遂赠金帛之物，亲步行出殿门之外，以目遥送，只见四皓、张良飘然而去，帝叹息不已。却说汉帝因见张良归山，一日追思开国功臣：“其间有与朕起首布衣者；有背楚归朕，建立大功者；有续后随朕征进，屡有奇谋妙算，足成伟绩者；虽曾犯罪，或遭诛戮，然兴刘灭楚之功，实不可混，朕欲建立一阁，将功臣名姓容貌，图画于上，以示后世子孙，使不忘其初，亦见我大汉人才之盛也。”即命工匠建立功臣阁，图画容貌，阁成，遂引太子观看，一一指说功臣出处来历。看到纪信，太子便说：“陛下若无此人，安得有今日？”又看夏侯婴，太子便说：“臣若无此人，亦岂得今日为陛下子耶？”帝曰：“吾儿可谓不忘其本矣！”是日，即召纪信子纪通，夏侯婴，重加赏赍。二人领受，谢恩出内。人人赞叹，尽说太子仁德。帝闻之甚喜。 \\n 忽有一人大叫曰：“陛下与殿下念纪信、夏侯婴之功，独不念臣父有莫大之功，而不复念，是陛下独忘之矣。”汉帝看其人，未知是谁？且看下回分解。 \\n  \\n   \\n  "}
{"章节": "第九十九回 长乐宫高帝拒医", "正文": "  \\n 第九十九回　长乐宫高帝拒医 \\n 　 \\n  \\n 其人为谁？乃项伯之子项东也。东曰：“陛下昔日屯兵霸上，与楚相拒，楚王欲起兵劫寨，臣父以子房故旧，遂忘同姓，亲冒矢石，直抵汉营，报知陛下，相与结好。续后回楚，复又与陛下解释，以此霸王息兵，次日鸿门设宴，臣父又与项庄舞剑，极力与陛下维持，陛下得以无事。其后成皋，霸王置太公于俎上，又得臣父以言力阻，太公得以保全。臣父之功，不在纪信、夏侯婴之下。陛下今日与殿下论功，一言不及臣父，因此臣随侍从，遂冒死敢为陛下言之。”汉帝闻东之言，愕然自失曰：“寡人久欲结昔日之盟，复二姓之好，但连因各处征讨，未有暇时，今闻汝言，使我自愧。”是日，使传命以少华公主与项东结亲，令叔孙通议礼，择日成婚，永结盟好。项东自此与公主合亲，住居隆庆府，封东为昭信侯不题。 \\n 却说帝因征英布为流矢所伤，旧病复作：又屡幸戚姬，遂成重疾，吕后与宫嫔议曰：“帝今有重疾，又终日尚在西宫，倘有不虞，何以定后事？”宫嫔曰：“此事当召绛、灌诸臣同殿下往西宫，劝帝回长乐宫养病，此是正理。若娘娘谏劝，恐帝终不听。”后曰：“汝等所见甚有理。”即召审食其、吕泽，传命召绦、灌诸大臣同殿下赴西官，请汉帝回宫。诸大臣曰：“娘娘听见甚有理。”众人即同殿下前到西宫，候于福顺门之久，传与官嫔。宫嫔报知汉帝，帝曰：“此必吕后见我有病，以此着太子同群臣，欲请我回宫。”威姬曰：“陛下若回宫，舍我在此．终被吕后所害，臣妾再不得见天颜矣！”言毕泪如雨下，拜伏于御榻之前。帝曰：“待诸臣进内，我自有话说。”遂传旨着太子诸臣进内。 \\n 太子与群臣入内，见帝面容黄瘦，四体沉重，叩首于御榻前哀告曰：“陛下春秋已高，又兼有疾，久在于此，虽朝夕欢乐，似非养圣之所，臣等愚见，欲奉迎陛下回正宫静养，以保万年，则太子之大孝，臣等之至愿，兼尽之矣。”帝曰：“我之得疾，盖因久于兵马，此怀终日郁郁，所以困而成疾。今居于此，自觉心志舒畅，或可以保安，岂可复迁改他处？倘愈加溃乱，非汝等所以慰我也。”有樊哙续到，拜伏于地曰：“陛下起自布衣，遍历天下，诛秦灭项，何其壮也！今乃顾恋戚姬，遂忘初志，想娘娘与陛下同其患难，共成大业，不得与陛下相处正室，失天地配合之宜，臣等甚为陛下不取也。今殿下与群臣冒罪哀请，陛下若复执一不回正宫，又失父子之情，君臣之义，陛下何以示法万世乎？”帝见群臣哀请之至，不得已，遂起，扶病过长乐宫养病。戚姬送帝回正宫，拜见吕后毕，仍回西宫不题。 \\n 且说吕后与群臣计议，欲请名医看疾，陈平曰：“此去长安二百余里，栎阳北山下，有一医人，极知脉理，善疗诸病。娘娘可差人以礼请来看视，或能治之也。”后即具礼差人，前赴栎阳请医，一日医人至长安，入内先见吕后，吕后备将帝所得病症一一告知，医人曰：“此病虽沉重，然帝元气素壮健，若以良药，渐渐调理，敢保万安。”后喜曰：“汝若能以治之，必重加封赏，富贵不轻也。”后遂引医入内见帝，医奏曰：“陛下之疾，亦不难治，料加以良药，旬日即愈也。”于是帝嫚骂曰：“何乃引此山野匹夫，妄为可否耶？我起自布衣，提三尺剑，遂取天下，岂非天乎？我命在天，虽扁鹊神医，亦何益哉！”帝坚意不使医治病。帝赐金五十斤，仍发回栎阳。 \\n 汉帝自此饮食少进，病益沉重。吕后朝夕侍于左右，因问：“陛下万一万岁后，萧相国死后，谁可以代之？”帝曰：“曹参可。”又问其次，帝曰：“王陵可，陵少戆，陈平可以佐之，陈平智有余，然难以独任。周勃重厚少文，然安刘氏者必勃也，可令为太尉。”吕后复问其次，帝曰：“此后亦非我所知也。”太子亦入内问疾，帝曰：“吾老矣，此疾不可起，汝仁厚有余，足可以保天下，但赵王如意，母于之命，皆赖汝保全，父之所爱者，子亦爱之，然后为孝，汝当识之！”太子曰：“君父之恩，手足之情，二者皆不可失。陛下善保龙体，他念不足虑也。”帝嘱之后，病势愈重，遂不复言。乃于大汉十二年，夏四月甲辰，帝崩于长乐宫，原高帝生于秦昭王五十一年，崩于是年，寿六十三岁。帝崩四日后，吕后秘不发丧，召吕泽、审食其计议，立意要谋害功臣，未知如何？且看下回分解。 \\n  \\n   \\n  "}
{"章节": "第一百回 吕太后谋诛功臣", "正文": "  \\n 第一百回　吕太后谋诛功臣 \\n 　 \\n  \\n 汉帝崩四日，后秘不发丧，召吕泽、审食其议曰：“方今在朝功臣，强梁跋扈，各怀异志，若知帝崩，决然作乱，岂肯委身以事少帝？我欲假传帝病甚重，召大小诸臣人内分付遗嘱，不拘在内在外，通要入内，却埋伏下武士，因而杀之。以除后患。此计如何？”审食其曰：“娘娘须草诏传布中外，着令大小群臣入内，仍要委一心腹大将，率领武士、方好下手，若防备不严，倘群臣作变，反惹起祸来。非同小可。”后曰：“左右人将惟郦商可托心腹，汝可召来计议。”吕泽即往召郦商，商急来见后，后将前事密与郦商说知，商曰：“此事甚非长策，娘娘若草招传布中外，倘群臣各生疑忌，其起异志，则天下危矣！况陈平、灌婴，前领精兵十万把守荥阳；舞阳候樊哙，太尉周勃，领精兵二十万前定燕代；其余诸将，散处四外，各据精乓，势已固立，若知帝崩，又闻娘娘赚入内谋害，彼各连兵还向，以攻关中，诸大小群臣在内者。知外有兵变，若复协力内叛，娘娘虽有百万雄兵。亦难支持。只一变乱，岂是等闲，娘娘须当裁处，不可轻举！”后曰：“如尔所言，真是有理，为今之计，将复如何？”商曰：“以臣愚见，急颁诏中外·传说帝崩，大赦天下，召樊哙、周勃、王陵等防护关中，上不失先帝万年之业，下可以保少帝安太平，娘娘开创之功，勒铭彝鼎，子子孙孙，传颂不朽也。”后曰：“既是如说，即令叔孙通草遗诏，传布中外。”诏曰： \\n 朕起自布衣，还定关中，艰苦三十余年，大业始定。方欲安享隆平，以臻至治，不意寝疾不起，遂尔遐逝，幸赖尔大小文武臣庶，共赞皇猷，克成鸿谟。仍冀辅佐太子，嗣登天位，保守海宇。统绩万年，天下元元，奠安汉土。如有弄兵潢池，不遵王化者，即命一二大将，统兵征讨，竭力剿除，毋负朕命。发丧之礼，勿大费侈，恐伤民财．非朕初意。故兹诏示，咸使闻知。 \\n 诏布中外，大小群臣悉来举哀。丁未发丧，丙寅葬帝于长安故城，已已立太子盈为皇帝，颁诏天下。诏曰： \\n 朕乃帝长子，册立已久。帝崩，群臣遵帝遗诏，立朕嗣皇帝位。朕自谅德薄，恐不足以胜天下之重，但帝命简在，不敢固逊，乃于大汉十二年，夏四月己巳，入登大宝，昭布中外，惟赖尔大小文武诸侯，匡朕不及，以保鸿业，期统续于万年，衍子孙于不拔：故兹昭示，咸使闻知。 \\n 惠帝颁诏毕，叔孙通率群臣上表朝贺，又议尊汉帝为高帝，以明汉祖，为创业之主也。惠帝曰：“尔等欲尊帝为高帝，此亦子孙尊祖之孝，但不知于礼亦有合乎？”群臣曰：“先帝起自微细．拨乱反正，平定天下，为汉太祖，功业最高，上尊号为高皇帝，深合三王之礼，允协天下之情。”惠帝曰：“尔臣既议停当，急上尊号，以示中外。”于是群臣议尊人帝为高皇帝，令郡同诸候。各立高庙，以岁时祭享：又思高帝尝悲歌于沛县，即于沛县原发迹之地立高帝庙，就令原教习歌儿二百人，每祭祀之时，即歌舞，以为享神之礼。如有名缺，辄令有司补之。 \\n 惠帝即位后，各处诸侯俱来朝贺，惟燕王卢绾闻高帝崩，即率众结连匈奴谋叛，惠帝乃遵高帝遗诏，即召樊哙、周勃，统领精兵二十万伐卢绾，樊哙、周勃领帝命，拣选精兵二十万，前赴燕代，一日兵到漳河，先差小校探听卢绾消息。差去小校数日回复曰：“卢绾大势人马，屯住燕北，两路人马，共五十刀，接连三百里不绝。”樊哙闻说，与周勃计议曰：“卢绾兵马既多，不可力敌，须当智取：公可领精兵五万，由漳河东北走太原，以挠其后；吾领兵前赴燕南与卢绾对敌，彼惟专意于前，不防其后，公乃急攻其后，使彼两势不能相应。绾可擒也。”勃曰：“匈奴现今屯兵燕北，倘闻吾兵攻击，或来接应，不惟无益于我，亦恐无益干将军矣。”哙曰：“不然！我兵往攻燕南，与绾对敌。匈奴决向前救应，与绾合兵，与我相敌·岂有顾后之理，公乃举兵挠乱其后，彼必惊溃而走，疑我从天而降矣。一阵决可取胜。”周勃从其计，即领精兵五万，由漳河东北而去。樊哙亦催动三军，径趋燕南大路而来。离卢绾营五十里下寨。 \\n 卢绾知樊哙领兵到来，急报知匈奴，着急领兵来燕南救应：樊哙扎营三日。不与交战。卢绾与匈奴商议曰：”樊哙乃汉之名将，今渐年老，来此三日，不敢出战，想见我兵势重，有怯敌之意。我明日与彼交战，汝可出兵以冲击之，彼必败走，可尽力追赶，决然取胜，若樊哙一败，汉将再无出力者：倘关中挠动，我与汝举兵而西，长安可得也。”卢绾计议停当。 \\n 却说樊哙分付骑将张荣、李鼎、马和、党奉四将，各领兵四万左右埋伏，曰：“待我诈败，汝可并力截杀，彼必溃乱。”四将得令，引兵左右埋伏，樊哙却一马突出阵前，与卢绾答话曰：“汉帝与汝起兵三十余年，爱汝如子，封汝为燕王，可谓极贵，汝尚不知足，乃结连匈奴造反。今天兵到来，及早受死，免使三军涂炭！”卢绾曰：“汉帝诛戮功臣，吕后尤甚，因此起兵，以图天下，汝若见机与我合兵一处，免遭未央之苦。”樊哙大怒，举戟直取绾，绾举刀交还，两家战在一处，金鼓震天，尘笼四野。战到三十回合，樊哙诈败，勒回马落荒而走。匈奴人马亦冲杀过来，卢绾并力与匈奴追赶，才然前进，两边一声炮响，左右突出两枝人马来，为首四员大将，截住燕代人马，奋力冲杀，樊哙复调转人马并力夹攻，卢绾大败，向后奔走。樊哙挥动三军，连夜追杀。又有燕北人来报，汉兵不知多少，自太原冲杀前来，已将老营辎重尽数烧毁，相离止五十余里，卢绾大惊，急趋燕城，又有樊哙紧追在后，不得脱身。追及天明，汉将周勃人马已到，将卢绾、匈奴围住，箭如飞蝗。匈奴急下马投降，卢绾见势不可支，遂引刀自杀。众军士将匈奴绑缚至军前听候。 \\n 樊哙呜金收军，同周勃迸城安抚百姓，犒赏军士，周勃称贺曰：“果不出将军之所料也！”樊哙曰：“匈奴虽擒，惟单于一支，未可诛灭，可监押赴长安见帝，与群臣计议，正好乘此与单于相和：况帝初即应，首擒此巨寇，亦足以壮国威也。”勃曰：“将军所见甚当。”于是引本部兵二十万，并降兵十五万·奏凯而回。一日到长安，见惠帝，备说卢绾自杀，匈奴归降，燕代悉平。帝甚喜，重赏二将，即令匈奴解去其缚，候次日朝见。比有叔孙通奏曰：“臣有一言面奏，欲使外国明日朝见之时，仰瞻上国君臣之礼，陛下当升大殿，令武士陈列仪仗，以彰威武。”帝曰：“此奏甚台朕意。”随密传旨，着文武大小群臣。各具锦绣服色，次日早朝。未知如问盛张朝仪？且看下回分解。 \\n  \\n   \\n  "}
{"章节": "第一百零一回 汉惠帝坐享太平", "正文": "  \\n 第一百零一回　汉惠帝坐享太平 \\n 　 \\n 却说叔孙通因匈奴朝见，奏知惠帝，要盛张朝仪，严整武士，又密传旨，着文武群臣各具锦绣服色侍班，使外邦见我中国威仪。惠帝准奏，人日樊哙引领匈奴大小酋长百余人朝见，匈奴并众酋长见汉朝威仪，十分钦服，拜伏曰：”于今始仰中国之盛，我外夷远处沙漠，生长边方，从来未尝见此朝仪也。”惠帝传旨着光禄设宴款待匈奴，帝遂朝散归宫。 \\n 自此天下无事·万国咸宁。以吕后为皇太后，吕泽等恃太后在上，专擅权柄，出入宫庭。诸吕皆封列侯，诸大臣莫敢谏。 \\n 丞相萧何老疾举发，帝知何有疾，亲往视疾。萧何急令家人净扫厅堂，排设香案，迎惠帝入寝室，何将朝服冠冕置于身边，望帝叩首。帝曰：“丞相得何疾？”何曰：“臣老疾日侵，饮食少进，死期不远，乃蒙陛下军马下临，臣粉骨碎身，何以报德。”帝曰：“丞相善加调理，命医看视，料亦安保无事。”何曰：“臣随先帝昼夜经营方略，调度军需，费尽心力，五脏皆伤，以此致疾，岂能遽安？”帝不觉泪下，何亦涕泣，帝曰：“丞相百岁后谁可代公，以辅佐朕躬？”何曰：”知臣者莫如君。”帝曰：“曹参何如？”何曰：“陛下言及曹参，真得其人矣！参乃先帝旧臣，素忠诚，可任大事，臣死之后，急当以参为相，前日先帝亦曾论及，陛下当任用也。”帝曰：“丞相再有何见谕？”何曰：“先帝立法甚善，王陵、周勃等诸旧臣。守而不失，则天下自然无事，此外非臣敢多言也。”帝遂回朝进宫，何过数日薨逝。帝闻之。甚伤悼，遣使致祭营葬，急差人取曹参代何为相。 \\n 却说曹叁闻得萧何薨逝，告家人急备行装：“吾将人相矣！”数日后，果有使命召参为相，初曹参与何交最善，后何相．势位悬殊，遂与参有隙；及何推举贤能，首以曹叁为言，曹参亦知萧何不以私隙废公举，对家人三何必荐己为相也。曹参遂入朝见帝，帝抚之曰：“萧丞相首荐卿可代己任，先帝临崩。亦曾念及，卿当尽心王事，无负委用。”参曰：“臣敢不竭尽驾骀，以图报称？”及曹参为相，凡事无所变更，惟遵何约束，择郡吏皆讷于文辞、老成持重者选用，凡深刻浮薄、专务声名者，一切皆斥逐之。见人有细过，专掩匿覆，盖终日惟安静无事，府中惟一二吏伺候，再无迎送叁谒之烦。帝差人体访，见参府中无事，因召问曰：“卿为丞相，当天下大任，何乃终日静坐，不见所治何事？”曹参奏曰：“陛下自察圣明神武，孰与高帝？”帝曰：“朕安敢望先帝耶？”参曰：“陛下观臣之才能，孰与萧何？”帝曰：“君才似不如也。”参曰：“陛下之圣明既不如高帝，臣才又不及萧何，高帝所定之法令，陛下当遵守，萧何所为之善政，臣等当奉行。君臣同心，遵而不失，使海内清宁，四方无事，民安其业，天下太平，陛下高拱清穆，臣等各安其位，各尽其职，不亦可乎！又何纷更以多事哉？”帝曰：“善！”于是曹参居相位三年，一遵何约法，民俗渐淳，士多忠厚，百姓相安于闾巷之前。民相歌曰：“萧何为法，斠若画一。曹参代之，守而不失，载其清净，民以宁一。” \\n 曹参持政既久，每告子弟曰：“吾从高帝起自丰沛，与秦楚交乓四十余年。身经百十余战，万死一生，不意今日位极人臣，坐享太平，子孙世世承荫。于分足矣：此应不可久贪，当推让贤能，庶保永终。”乃上言备陈年老多疾、不堪任使．乞放归故山，以终天年，初帝不允所请，参再三辞意哀恳，躬候阙下，瞻望不退，帝知参意已决，遂允所请，仍以宣平侯加封宣平公，食邑十万户。子孙俱世荫，驰驿回藉。 \\n 帝乃遵高帝遗诏，以王陵为右丞相．陈平为左丞相．周勃为太尉，樊哙等训练兵马，朱虚候刘章制服诸吕，宰相以治内，大将以治外，蛮夷顺附，自此天下无事，讴歌载道，无复昔日伤夷愁叹之声矣。 \\n  \\n   \\n  "}
