{"章节": "序", "正文": "  \\n 序 \\n 　 \\n 淄川松龄蒲子有云：“曾泾沧海难为水，除却巫山不是云。”余于经史而外辄喜读百家小传稗史野乘。虽小说浅率，尤必究其原。往往将古事与今事较略是非，一日读《东周列国传》，有鬼谷四弟子日：孙膑、庞涓、苏秦、张仪等辈，所载其行事举止，大与昔日总角时读坊刻所谓孙庞斗志一书殊异。然传独载苏秦张仪，其与孙膑庞涓何略而亡载？太史公曰：“孙子膑脚，兵法以修。”则其人有定矣。而于庞涓何据乎？而于鬼谷又何据乎，然则经传既已亡略，坊刻又不可式，惟列国一书，稍为上正。第列国亦属稗史，未足全凭。然有孟子所云：“晋国天下莫强”一言可原。其曰：“东败于齐，长子死焉”则庞涓有其人矣。今业卜筮谈星，辄多鬼谷之所传流，虽妇人稚子，无不知其名而称道者，岂有人独遗亡于经传也哉？世有出仕而名，有不出仕而名。其出仕而名者，入于经传也。何有其不出仕而名者，于经传或难举而缺略也。余于鬼谷之教人也，往者不追，来者不拒，其定人质，如玉工之雕玉，遇圆成璧，遇方成圭，为学不厌，教诲不倦，深有合于圣人之行也。至于孙膑忠直可师，庞涓残酷可警，有志竟成，效季子之初哉！实梯滑稽，思刻下之张仪也。盖《列国》之繁，坊刻之鄙，于是摘取斯编，卷列为之。揣其近理，谬加评点，也有同余志而省蒲子所言，读百家小传，完实其原，以举经传缺略，有稗于正道者，请以是为剞劂为。 \\n 时乾隆六十年岁次旃蒙单阏授衣之上浣日，书于乐志轩中东泖杨澹游笔。 \\n  \\n   \\n  "}
{"章节": "凡例", "正文": "  \\n 凡例 \\n 　 \\n ＃坊刻有《孙庞演义》一书，甚属唐突诞妄，非惟不揣情理，兼文势鄙陋层出。如朱亥乃田文之勇友，而强扯作魏国大夫。刖足乃剔去人之两膝盖骨，使不得竖挺行走，只好匍匐往来。为是彼竟指作割去足指为刖刑。夫足指虽去，何害行走？又言鬼谷先生所授孙膑有三卷天书、六甲灵符，可以呼使风雨，又能隐遁于木几中，复化为石，使误人肩背。此又西游上孙行者所为。夫西游乃纂发至理，皆是寓言，借人身之意马心猿为首，故言西游真诠。其文雅其理。原非仙莫道之书，亦非仙莫解之书。今孙膑虽聪明忠直，鬼谷虽道高技博，岂亦如孙行者身外法，瞬息间变化诸般奇弄，以炫耀其术。即使真能之，亦何取是？况万无是理乎！今辑是传，虽未知能尽当日之事是非与否，然于情理揣度，庶几有得施之于今，亦可醒心度之于古，不谓无因。 \\n ＃是书虽世人所常闻，戏演所常见，易取重述乎？曰：世所常闻常见者，乃半为妄说妄演，以愚庸恶陋劣之人，其义与此书大为掣谬。盖未尝细审其品行良猾，是非合事。今集是书，师弟朋友，处事言论，可醒，可戒，可劝奖，如张仪之志，虽属反覆狡诈，倘遇危险诬在，亦可权措其术，以解燃眉到悬。但不可常师其道，为心术偏僻耳。 \\n ＃孙膑受刑后，缮写兵秘，尚不知庞涓加害。因苍头诚见私告，遂省及昔日师受锦囊，然后为佯狂诈疯。演义所载，孙膑被刖写简，以苍蝇群聚，污墨迹，遗“诈风魔”三字。虽属致诚格天，究涉支离难拘，不可为信。 \\n ＃凡作书，无论经文，即如小说，亦须先知其源。约者多所挂漏，俚者岂堪入目，肤者无能醒心，繁者不胜流览。今此书悉照列国评选，稍加增删，去其谬妄穿凿，独存朴茂，自然合理，言简义尽，无挂漏不胜之苦，读之惟觉古人可爱、可慕，醒诸，戒诸。 \\n ＃四友志者，志孙庞苏张四人之事也。其四人自始至终，成败利钝，其心术贤奸忠佞，有不同处。如孙膑始流离困惫而学道，道既成而慕仕，既仕成而归隐。其待狡狯友人处，疑其太直。其辞爵归山，一无系吝，长行不顾，何爽绝之致！又疑其为太聪敏。庞涓不念同窗，并不念拜结交情，即亲受学业，尚尔转背不认，何况同类然？不过无信义耳。既不容孙膑同列朝班，尽有遣法，何至必欲生计杀害？此人残忍已极，万弩自作罪当之。致苏秦家少有薄田困守，亦可慕仕从师，逆父母妻婈兄弟，跋涉千里，不过空归，中人皆有悔心。其反发愤自咎，攻苦昼夜，富贵必然，有志竟成。慎不可三心两意，中道而废。举业要者，取苏秦之初哉！张仪入楚，几为楚用，而遇卤莽之昭阳者，逃故土时运方至。同一师受，同一秦惠王，一遇一不遇，至于得善终故里。虽曰狡猾而成，亦是天命所至此。举论四人之志略者也。上加鬼谷者，以别夫子四友云。 \\n ＃是集文虽不古奥，然有一等，但喜浅陋诞妄为，真有所谓中人以上，可以语上；中人以下，不可语上。如稍近中质，先取演义阅过，再读是书，详较实际，可通世用，可警世悖，取其所长，去其所短，其与荒唐鬼神、缠绵男女等事俱无。稚幼读之，兴其进业；已仕读之，坚其忠贞；庶人读，可去狡诈；隐居读，可操其志。事无几许，义举多方。 \\n  \\n   \\n  "}
{"章节": "卷之一上 辩才学分科教艺 定人质驱鼠传书", "正文": "  \\n 卷之一上　辩才学分科教艺　定人质驱鼠传书 \\n 　 \\n 话说河南省在京都西南千五百四十里，开封郡为省会。东西距千二百二十里，南北距千二百九十里。东界江南场山，西界陕西潼关，南界湖北黄安，北界直隶成安，东南界江南颖州，西南湖北襄阳，东北山东曹县，西北山西辽州。九府十州九十九县，士民辐辏，商贾绎络，太平景象，举一可知其他。 \\n 且说河南府地面，东有汜水，西连陕州，南并南阳，北通孟县，背河沂流左伊右瀍，居天下之中。离省城三百八十里，领管十县，其地所出，有数种佳品，曰： \\n 点锡，绵绸，牡丹，瓷器，酸枣， \\n 羌桃，大戟，麝脐，花绫，旋覆花。 \\n 郡城东南隅即嵩山之麓。县属登封，在古七国时，乃周之阳城，有一处地面名曰鬼谷。以其山深树密，幽不可测，似非人之所居，故云鬼谷。内中有一隐者，自号道鬼谷子。相传姓王名栩，乃是晋平公时人，初时在云梦山与宋人墨翟一同采药修道。那墨翟不喜娶妻子成家立业，发誓立愿云游天下专一济人。利物拔其苦厄，救其危难。此乃修身养性的大题目，不比那凡人在着名利中钻转。 \\n 那王栩与墨翟分别之后，也不居云梦山中，就随意游玩，寻山问水。一日来到这鬼谷山上，见有此天造地设的去处，便潜住其中，人但称他为鬼谷先生。不想那鬼谷子才学渊深，通天彻地，兼及几家学问，人不能较量。你道他那几家学问？ \\n 一日，数学，日星象纬，在其掌中，古往察来，言无不验； \\n 二日，兵学，六韬三略，变化无穷，在阵行兵，鬼神莫测； \\n 三日，游学，广记多闻，明理审势，出词吐辩，万口莫当； \\n 四日，出世学，修真养性，服食引导，祛病延年，冲举可俟。 \\n 这先生既知仙家冲举之术，为何屈身世间，不去独自料理自家？只为要度几个聪明弟子，同归仙境。所以，他借这个鬼谷栖身。初时偶然入市，为人占卜，所言吉凶，休咎应驱如神。渐渐有人慕学其术。先生只看来学者资性，近着那一家学问，便以其事授之，一来成就些人才，为七国之用。二来就访求仙骨，共理出世之事。他住在这谷中，也不计年数。弟子来就学者，不知多少。先生来者不拒，去者不迫。就中单说同时四个有名的弟子，你道是谁人？却就是那： \\n 孙膑，庞涓， \\n 苏秦，张仪。 \\n 那孙膑，乃齐国人，孙武之孙。张仪、庞涓俱魏国人。惟苏秦近居洛阳。膑与涓结为兄弟，同学兵法；秦与仪，结为兄弟，同学游说。各为一家之学。 \\n 那庞涓学兵法，三年有余，自以为能。忽一日，为汲水故，偶然行至山下，听见路人传说，魏国厚币招贤，访求将相。庞涓心动，汲了水来放下，欲辞先生下山，往魏国应聘，又恐先生不肯放去，心下踌躇，欲言不言。先生见貌等情，早知其意，笑谓庞涓道：“你时运已至，何不下山，求取富贵。”庞涓闻了先生之言，正中其怀。向前跪而请道：“弟子正有此意，未审此去可得意否？”先生道：“你去摘取山花一枝，我为你占之。” \\n 庞涓领命下山，寻取山花。此时正是六月炎天，百花开过，没有山花。庞涓左盘右转，寻毅多时，止觅得草花一茎，连根拔起，欲待呈与先生。忽又想道，此花质弱身微，不为大器，便弃掷于地。又往他处，寻觅了一回，可怪绝无他花。只得转身将先前所取草花，藏于袖内，回复先生道：“山中没有花枝。”先生道：“既没有花，你袖中所藏何物？”涓不能隐讳，只得取出呈上。其花离土方久，又经日色已半萎矣。先生道：“你知此花之名乎？乃马儿铃也。一开十二朵，为汝荣盛之年数，采于鬼谷，见日而萎，鬼傍加委，汝之出身必于魏国。”庞涓暗暗称奇。先生又道：“但你不合见欺，他日必以欺人之事还被人欺，不可不戒。我有八字，你牢记在心：遇羊而荣，遇马而瘁。” \\n 庞涓再拜道：“吾师大教，敢不书绅。”临行之日，孙膑送他下山。庞涓道：“某与兄有八拜之交，誓同富贵。此行若有进身之阶，必当举荐吾兄，同立功业。”孙膑道：“吾弟此言，果真实否？”庞涓立誓道：“弟若谬言，当死于万箭之下！”孙膑道：“多谢厚情，何须如此重誓！”两下流泪而别。 \\n 孙膑还山，先生见他泪容，问道：“你惜庞涓之去么？”孙膑道：“同学之情，何能不惜？”先生道：“你道庞生之才堪为大将否？”膑答道：“承师教学已久，何为不可？”先生摇首道：“全未，全未！”膑大惊，请问其故，先生不言。到了次日，向众弟子道：“我夜间恶闻鼠声，汝等轮流值宿，为吾驱鼠。” \\n 众弟子如命。其夜轮着孙膑值宿，先生向枕下取出一卷文书，告膑道：“此书乃汝祖《孙武子兵法》十三篇，向因汝祖献于吴王阖闾。阖闾用其族，大破楚师。后阖闾惜此书，不欲广传于人，乃置以铁柜，藏于姑苏台屋楹之内。自越王勾践用范蠡、文种计，选进西施、郑旦二美女，以迷吴王之心；又馈大木以成其策台娱乐，劳苦百姓以逸待疲，遂灭吴倡霸。又将姑苏台焚毁，故此书不传。因吾向与汝祖有交，求得其书，亲为注解，行兵秘密尽在其中。未尝轻授一人，今见子心术忠厚，特以付子。”孙膑欢然道：“弟子少失父母，遭国家多故，宗族离散，虽知祖父有此书，实未传领。吾师既有注解，何不并传之庞涓而独授于膑也？”先生笑道：“得此书者，善用之为天下利，不善用之为天下害。涓非佳士，岂可轻付哉？”于是孙膑接书，携归自己卧室，受先生命，不敢私与众弟子观看。闭户独自拂几焚香，将书卷摊置案上，逐篇依次细读。那十三篇： \\n 一曰，始计篇。二曰，作战篇。 \\n 三曰，谋攻篇。四曰，军形篇。 \\n 五曰，兵势篇。六曰，虚实篇。 \\n 七曰，军争篇。八曰，九变篇。 \\n 九曰，行军篇。十曰，地形篇。 \\n 十一曰，就地篇。十二曰，火攻篇。 \\n 十三曰，用间篇。 \\n 这兵书篇法，真通天彻地之才，神出鬼没之机，加之注释精详，心无阻滞留难，孙膑得之，如获珍宝，昼夜研诵。三日之后，先生遽向孙膑索取原书。膑出诸袖中，双手缴还先生。先生逐篇盘问，膑对答如流，一字不遗。先生喜悦道：“子用心如此，汝祖为不死矣。” \\n 再说庞涓别了孙膑，一迳来至魏国，以兵法于相国王错。错荐于惠王，庞涓入朝之时，正值庖人进蒸羊于惠王之前。惠王方举筋，涓私喜道：“吾师言遇羊而荣，斯不廖矣。”惠王见庞涓一表人物，放箸而起，迎而礼之。庞涓再拜，惠王扶住。问其所学，涓对道：“臣学于鬼谷先生之门，用兵之道，颇得其精。因指画敷陈，倾到胸中，惟恐不尽。”惠王又问道：“吾国东有齐，西有秦，南有楚，北有韩、赵、燕，皆势均力敌。而赵人夺吾中山，此仇未报，先生何以策之？”庞涓道：“大王不用微臣则已，如用微臣为将，管教战必胜，攻必取。可以兼并天下，何忧六国哉！”惠王道：“先生大言，得无难践乎？”涓答道：“臣自揣所长，实可操六国于掌中，若委任不效，甘当伏罪。” \\n 惠王大悦，遂拜庞涓为元帅，兼军师之职。涓子庞英，侄庞葱、庞茅，俱为列将。涓随练兵训武。先侵卫、宋诸小国，屡屡得胜。宋、鲁、卫、郑诸君相约联翩来朝，适齐兵侵境，涓复御却之，遂自以为不世之功，不胜夸诩。 \\n 时墨翟遨游名山，偶过鬼谷采友，一见孙膑，与之谈论，深相契合。遂谓膑道：“子学业已成，何不出就功名，而久淹山泽耶？”孙膑答道：“吾有同学庞涓，出仕于魏国，相约得志之日必为援引。吾是以待之！”墨翟道：“今庞涓见为魏将，吾为子入魏以察涓意。”墨翟辞去，逞至魏国。闻庞涓自恃其能，大言不惭，知其无援引孙膑之意。乃以野服求见魏惠王。惠王素闻墨翟之名，降阶迎入，叩以兵法。墨翟指说大略，惠王大喜，欲留任官职。墨翟固辞道：“臣山野之性，不习衣冠。所知有孙武子之孙名膑者，真大将之才，臣万分不及，见今隐于鬼谷，大王何不召之？”惠王道：“孙膑学于鬼谷，乃是庞涓同门，卿谓二人所学孰胜？”墨翟道：“膑与涓虽则同学，然膑独得乃祖秘传。虽天下无其对手，况庞涓乎！” \\n 墨翟辞往他方。惠王即召庞涓问道：“闻卿之同学有孙膑者，独得孙武子秘传。其才天下无比，将军何不为寡人召之？”庞涓答道：“臣非不知孙膑之才，但膑是齐人，宗族皆在于齐。今若仕魏，必先齐而后魏，臣是以不敢进言。”惠王道：“士为知己者死，岂必待本国之人而后可用乎？”庞涓答道：“夫王既欲召孙膑，臣即当作书去致。”庞涓口虽应语，心下踌躇，魏国兵权，只在吾一人之手。若孙膑到来，必然夺宠。既魏王有命，不敢不依，且待来时，生计害他，阻其进用之路，却不是好？遂面修书一封，呈上惠王。惠王用驷马高车、黄金、白璧，遣人带了庞涓之书，一迳望鬼谷来聘取孙膑。膑拆书来看，略曰： \\n 涓托兄之庇，一见魏王即蒙重用。临岐援引之言，铭心不忘。今特荐于魏王，来即驱驰赴召，共图功业。 \\n 孙膑将书呈与鬼谷先生。先生知庞涓已得时大用，今番有书取用孙膑，竟无一字问候其师，此乃刻薄忘本之人，不足计较。但庞涓生性骄妒，孙膑若去，岂能两立？欲待不容他去，又见魏王使命郑重，孙膑已自行色匆匆不好阻当。亦使膑取山花一枝，卜其休咎。此时九月天气，膑见先生几案之上，瓶中供有黄菊一枝，遂拔以呈现上，即时复归瓶中。先生乃断道：“此花现被残折，不为完好，但性耐岁寒，经霜不落。虽有残害，不为大凶，且喜供养瓶中，为人爱重。瓶乃范金而成，钟鼎之属，终当威行霜雪，名勤鼎钟矣。但此花再经提拔，恐一时未能得意，仍旧归瓶，汝之功名，终在故土。吾为汝增改其名，可图进取。”遂将孙膑宾字左边加了一月为膑，膑即书膑，乃别刑之名。今鬼谷子改孙宾为孙膑，明明知后日有别足之事。但天机不肯泄漏耳！岂非异人哉？髯翁有诗云： \\n 山花入手知休咎，试比蓍龟倍有灵。 \\n 却笑当今卖卜者，空将鬼谷书占形。 \\n 这鬼谷子见孙膑临行，又授以锦囊一枚。分付必遇至急之地，方可开看。孙膑受领拜辞先生，随魏王使者下山，登车而去。苏秦、张仪时在傍，俱有欣羡之色。相与计议来禀，亦欲辞归，求取功名。先生道：“天下最难得者，聪明之士。以汝二人之质，若肯灰心学道，可致神仙。何苦要碌碌尘埃，甘为浮名虚利所驱逐也？”秦仪同声回答道：“夫良材不终朽于岩下，良剑不终秘于匣中。日月如流，光阴不再。某等受先生之教，亦欲乘时建功，图个昭扬后世耳。”不知这先生肯放二人下山否？且看下回分解。 \\n 澹游子评 \\n 鬼谷地名有二。一说在登封，又一说按地图所言，在江西广信府贵溪县，有鬼谷山。上有苏秦台、张仪井，又有鬼谷洞，相传鬼谷子尝隐此。入必以烛，可容数千人，号第十五洞天。虽莫可实拟，其处必然不是捏造。得来如吕祖师之炼丹洞，张真人之龙虎山，济颠僧之运木井。又茅山上有三洞，深不可测，二洞皆浅，一洞颇深。有持烛以进，上如屋舍，穹隆石无断续处。行一二里，有涧水横截，响如奔马。愈进愈广，穷于烛而止，则天造地设的洞府，固亦有之。又不独灵鸷峰为飞来，雷峰塔为怪异。今之读古书者，辄以寓言目之，使幼读者紊乱于中，莫能别其是非，而不以情理揆之，以意逆之，谓得之是已。如鬼谷子立数家之学，其曰数学，即天文；兵学即武事；游学为通今博古，即孟子所谓先觉觉后觉，至于万口莫当，俱在“明理审势”四字中出。惟出世学，如孙、庞、张、苏四子之才，尚不肯学。况今之世乎？又不但逐荣利、企权豪，常恐困之而已。初余亦不能信，及读《长生诠要》、《修真秘旨》等书，理明词悉无可议。其某是某，非真至言、格言，可敬可羡，纵冲举不可期。而祛病延年有是来矣，抑亦不失为善人。 \\n 庞涓学三年有余，便道自以为能，莫说三年就是三十年也无用。凭你大圣大贤，从来只有虚心下问。如黄帝问道广成，孔子问礼老聃，太史公周行天下，犹惓惓顾问乡老村夫。而庞涓虽遭遇明师，有了自以为是之心，即如重授十三篇兵秘，亦不得善终其身。何则心术早坏故也。 \\n 庞涓既得花，复弃委之；而仍取所弃之花，其贪心早露。如今之妇女欲梳好髻，其发既已稀疏，容貌又复丑陋，而心终不能忘情于色，必欲假他发以杂之，脂粉以涂之。吾益服德公子荆一苟字矣。 \\n 心直忠厚大为难遇，于四子中偶得孙膑为忠厚。今人辄言，忠厚为无用之别名，正是庞涓匹敌。噫！岂不闻素以为绚，礼后乎等语，不知其解作何说？ \\n 鬼谷断语俱从理出。余偶适城市庙中有测字，生在庙西厢房，椅桌踞坐，俨若长者。环立多人，亹亹听言，皆诸生辈。一人问婚成否，随拈一渐字，测者断曰成。因取笔书板道，左边为水，右边为刀，以刀斫水，岂能断乎？又将斤加斷为断字，车加辵为连字，曰藕断丝连。复将斤加辵作近字，曰自去自来梁上燕，相亲相近水中鸥，后婚果成。且未究其成不成，但究其理之明不明，则有合放鬼谷所断。至於“遇羊而荣，遇马而瘁”，常人所不能及，而亦不能强说。 \\n 孙、庞两人皆以花占休咎，花亦不同，时亦不同，断亦不同，取花亦不同，心术亦不同。庞涓费心寻毅多时，止觅一草花，又不慎取，而孟浪连根拔起。又思质弱而弃，转辗寻觅，仍取所弃之花，不即呈献，阴纳于袖。直待先生说出，始为享奉。其心之猾诈无常，欺君罔上，妒贤妨能，妄自尊大，忌刻苟毒，早已定论。所谓诚于中，形于外，要知未来，先察已往。而孙子亦使取花占之，坦然就先生几案，取瓶菊呈上，即复归瓶，同一取花，一暴躁，一静逸，宛然想见二人心术。圯上老人授书也，折张子房少年刚暴之气，故令取履纳履。鬼谷先生欲授书于孙膑，同一少年而气享有异，早知孙膑之为人。故直设驱鼠以愚众子弟，即出兵秘十三篇以授之，并告其所自来。是其师生莫逆处。又非比庞涓、苏秦、张仪等同一师弟也。 \\n 孙膑送庞涓下山，时涓许以他日富贵，必相援引。而膑以此言，果真实否激之，似膑素知涓言语不足凭信，故有此问。及膑既至魏国任，涓掇拾是非，酿成大祸，险至杀身。虽曰明枪易躲，隐恶难备，亦腹粗心，坦率未检。处其席中，探取兵法来源。有曰愚弟昔日亦蒙先生传授，遗忘等语。膑独不记先生向日授书时言涓非佳士，岂可轻付等语？纵信庞涓重誓，遂不省昔日师告之言乎？观于此者，斯知言顾行，行顾言，不独施诸己，亦须及人。 \\n 孙膑非但忠直可嘉，即记性亦大为难遇。以十三篇兵秘加以注释等字，其书已成部矣，非经年累月莫可议其短长，况三日乎？以洁白之质得良师善教，素以为絇自是其色，迥异倍常。 \\n 颜子云：“无伐善，无施劳。”庞涓初见惠王，便用虚夸，无一实语，只有甘当伏罪为可采。犹今之无用官员，只贪财货娱快目前，不计身后。偶为良言相告，利害切身，辄言做此脑袋不着，正是庞涓一流人。 \\n 墨翟之识人，亦可谓贤矣。其荐贤奖才亦可谓当矣。拔友之难，成友之志，而师弟不居其功，可谓廉矣。其行事隐现莫测，徒费跋涉，不畏繁劳，举贤荐能，毫无利欲，可谓义矣。然而难免圣人之责，亦为之大道不明故也。 \\n 庞涓无义，已不待言。然其寄孙膑书，未及问安先生者，或偶出于意，略亦未可知。尚责伊刻薄忘本小人，今观为子弟者，于先生处多所狡诈，及自立家，则又傲慢跋扈，不足与校，岂非庞涓之罪人乎？ \\n 庞涓嫉妒孙膑处，与东吴周瑜无二。但孙子与武侯品行虽同；居正而才志迥异。孙子太忠处，在乎信义全交。武侯太忠处，在乎尽力托孤。尽力托孤，甘受呕血，全交信义而受刖足，呕血死忠名存竹帛。则足远利身列帝乡，盖孙子忠直，已输武侯智识数分，武侯名利，已输孙子归真数分。一死为忠，一辞为仙，二人可为两得其当。 \\n 周瑜欲害武侯，而竟死于武侯之计。庞涓欲害孙子，而竟死于孙子之箭。然周瑜当日非妒武侯之才，乃因有一汉昭烈在故也。若庞涓则竟可荐孙子居于己上，也不为过。如此忠直人，岂测其负心乎！自知才学不及，即使果然探得十三篇兵秘到手，又结果害了他性命。如鬼谷所云“善用之为天下利，不善用之为天下害”，“吾知其亦必不善终。”何则凡嫉能妒才之人，再不使于一事。如赌钱人钱尽为戒，若偶为得钞，甘忍冻饿而必输于场中为休。犹此看来，庞涓之才学不及周瑜，其残酷忌刻又不如远甚。 \\n 苏秦、张仪欲辞行，道而云：“日月如流，光阴不再。”既知景短，何不灰心？从师恳求出世，以免轮回。况际遇难得，明师反欲走红尘扰攘之中，而行不可测之途，不思仕路迍邅，况后果一遭试秦不利，一几死于楚臣之手乎？纵赚得富贵到手，向荣华本久，虽性行聪达，实未能免俗。 \\n 《仙经》云：“心天无点翳，性地绝尘飞。”原是要人迸去，凡俗观范蠡之与子房，直待功业成后，才肯灰心，从道遁身远隐。然蠡如神龙云隐，或藏或现，既泛舟归湖，复又出仕齐国，称陶朱公，不知所终。虽质美天成，惜无师授。子房亦天资聪慧，醒世俗之非常，悟人情之反覆，同蠡见机，甘辞富贵，轻叶妻孥。若非赤松先生汲引指示，亦不过迹深山，与鸟兽为群耳。故曰仙必有师。今仪秦亲受鬼谷先生，得此良师，参论至道。帝乡可待如行走迷路，倩人指引。指引明白简捷，则不穷再问，如支离浑淆，则前程莫拟。故我言，苏、张二人，从鬼谷学者，虽幸得良师，而实不幸得妙道也。 \\n  \\n   \\n  "}
{"章节": "卷之一下 忌刻小人行毒计 忠直良友诈风魔", "正文": "  \\n 卷之一下　忌刻小人行毒计　忠直良友诈风魔 \\n 　 \\n 却说苏秦、张仪于鬼谷先生处学游说，这日看见魏王赍金璧聘孙膑去后，他二人未免见食流涎，也欲求取富贵。先生道：“你两人中肯留一人与吾作伴否？”秦、仪皆执定欲行，无肯留者。先生强之不得，叹道：“仙才之难如此哉！”乃为之各占一课，断道：“秦先吉后凶，仪先凶后吉。秦说先行，仪当晚达，吾观孙、庞二子势不相容，必有吞噬之事。汝二人异日宜互相推让，以成名誉。勿伤同学之情。”二人稽首受教。先生又将书一本分赠二人，秦、仪观之，乃《太公阴符篇》也。“此书弟子久已熟诵，先生今日见赐，有何用处？”先生道：“汝虽熟诵，未得其精。此去若未能得音，只就此篇探讨，自有进益。我亦从此逍遥海外，不复留于此谷矣。” \\n 秦、仪既别，去不数日。鬼谷子亦浮海为蓬岛之游，或云已仙去矣。 \\n 再说孙膑行至魏国，即寓于庞涓府中，膑谢涓举荐之恩，涓有德色。膑又述鬼谷先生改宾为膑之事。庞涓惊道：“膑非佳语，何以改易？”膑道：“先生之命不敢违也。” \\n 次日同入朝中，谒见惠王。惠王降阶迎接，其礼甚恭。膑再拜，奏道：“臣乃村野匹夫，过蒙大王聘礼，不胜惭愧。”惠王道：“墨子甚称先生独得孙武秘传。寡人望先生之来，如渴思饮。今蒙降重，大慰平生。”遂问庞涓道：“寡人欲封孙先生为副军师之职，与卿同掌兵权，卿意如何？”庞涓答道：“臣与孙膑，同窗结义，膑乃臣之兄也。岂可以兄为副，不若权拜客卿，俟有功绩，臣当让爵，甘居其下。”惠王准奏，即拜膑为客卿，赐第一区，亚于庞涓。客卿者，半为宾客，不以臣礼加之。外示优崇，不欲分兵权于膑也。 \\n 自此孙庞二人，频相往来。庞涓想道：“孙子既有秘授，未见吐露。必须用意探之。”遂设席请酒，酒中因谈及兵机，孙子对答如流。及孙子问及庞涓数节，涓不知所出，乃佯问道：“此非孙武子兵法所载乎？”膑全不疑虑，答道：“然也。”庞涓道：“愚弟昔日亦蒙先生传授，自不用心，遂至遗忘。今日借观，不敢忘报。”孙膑道：“此书经先生注解详明，与原本不同。先生止付看三日，便即取去，亦无录本。”庞涓道：“吾兄还记得否？”孙膑道：“依稀尚存记忆。”涓心中巴不得便求传授，只是一时难以骤逼。过了数日，惠王欲试孙膑之能，乃阅武于教场。使孙、庞二人各演阵法。庞涓布的阵法，孙膑一见即便分说，此为某阵，用某法破之。孙膑排成一阵，庞涓茫然不识，私问于孙膑。腹答道：“此即颠到入门阵也。”涓又问道：“有变乎？”膑答道：“攻之则变为长蛇阵矣。”庞涓探了孙膑说话，先报惠王道：“孙子所布乃颠到入门之阵，可变长蛇阵也。”已而惠王问于孙膑，所对相同。惠王以庞涓之才，不弱于孙膑，心中愈喜。只有庞涓回府，思想孙子之才，大胜于吾。若不除之，异日必为他欺压。心生一计，于相会中间私叩孙子道：“吾兄宗族俱在齐邦，今兄已仕魏国，何不遣人迎至此间，同享富贵。”孙膑见问，乃垂泪言道：“子虽与吾同学，未悉吾家门之事也。吾四岁丧母，九岁丧父，有于叔父孙乔身畔。叔父仕于齐康公为大夫，及田大公迁康公于海上，尽逐其故臣，多所诛戮，吾宗族离散。叔与从兄孙平、孙卓挈我避难奔周，因遇荒岁，复将我佣于周北门之外，父子不知所往。吾后来年长，闻人言鬼谷先生道高而心慕之，是以单身往学。又复数年，家乡杳无音信。岂有宗族可问哉？”庞涓复问道：“然则，兄长亦还忆故乡坟墓否？”孙膑道：“人非草木，能忘本原？先生于临行之际，嘱吾道：‘汝之功名，终在故上。’今已作魏臣，此话不须提起矣。”庞涓探了口气，佯应道：“兄长之言甚当，大丈夫随地立功名，何故乡也。” \\n 约过半年，孙膑所言都已忘怀了。一日朝罢，方回。忽有一汉子，似山东人语音，问人道：“此位是孙客卿否？”膑随唤入府，叩其来历。那人道：“小子姓丁名乙，临淄人氏。在周客贩，令兄有书信托某，送到鬼谷。闻贵人已得仕魏邦，迂路来此。”说罢将书信呈上。孙膑接书在手，拆而观之，略云： \\n 愚兄平、卓字达贤弟宾亲览，吾自家门不幸，宗族荡散，不觉已三年矣。向在宋国为人耕牧，汝叔一病即世。异乡零落，苦不可言。今幸吾王尽释前嫌，招还故里。政欲奉迎吾弟重立家门，闻吾弟就学鬼谷。良玉受琢，定成伟器。兹因某客之便，作书报闻，幸早为归计，兄弟复得见。 \\n 孙膑得书，认以为真，不觉悲伤大哭。丁乙道：“承贤兄分付，劝贵人早早还乡，骨肉相聚。”孙膑道：“吾已仕于此，此事不可造次。”乃款待丁乙饮酒，付以回书。前面亦叙思乡之语，后云弟已仕魏，未可便归俟。稍有建立，然后徐为首丘之计。送丁乙黄金一锭为路费，丁乙得了回书，当下辞去。谁知来人丁乙，乃自庞涓手下心腹徐甲也。庞涓套问孙膑，来人姓名，遂伪作孙平、孙卓手书，教徐甲假称客商丁乙，投见孙子。孙子兄弟自少分别，连笔迹都不分明，遂认以为真了。 \\n 庞涓诓得孙膑回书，遂仿其笔迹，改后数句云：“弟今虽卦仕魏国，但故土难忘。心殊悬切，不日当图归计，以尽手足之欢。傥或齐王不弃，微长自当尽力报效。”于是入朝私见魏王，请屏去左右，将伪书呈上言：“孙膑有背魏向齐之心，近日私通齐使，取有回书。臣遣人邀截，于郊外搜得在此。”惠王看书毕，乃言道：“孙膑心悬故土，岂以寡人未能重用，不尽其才那？”涓奏道：“膑祖孙武子为吴王大将，后来仍旧归齐。父母之邦，谁能忘情。大王虽重用膑，膑心已恋齐，必不能为魏尽力。且膑才不下于臣，若齐用为将，必然与魏争雄。此大王异日之患也。不如杀之。”惠王道：“孙膑应召而来，今罪状未明，遽然杀之。恐天下议寡人之轻士也。”涓又奏道：“大王之言甚善。臣当劝谕孙膑，傥肯留魏国，大王重加官爵。若其不然，大王发到微臣处议罪，微臣自有区处。” \\n 庞涓辞了惠王，往见孙子。因问道：“闻兄已得千金家报，有之乎？”那孙膑是忠直之人，全不疑虑忌讳，遂应道：“果然。”因备述书中要他还乡之意。庞涓道：“弟兄久别，思归人之至情。兄长何不于魏王前，暂给一二月之假，归省坟墓，然后再来。”孙膑道：“恐主公见疑，不允所请。”庞涓道：“兄试请之，弟当从旁力赞。”孙膑道：“全仗贤弟玉成。” \\n 是夜庞涓又入见惠王，奏道：“臣奉大王之命，往谕孙膑。膑意必不愿留，且有怨望之语。若目下有表章请假，主公便发其私通齐使之罪。”惠王点头。 \\n 次日，孙膑果然进上一通表章，乞假月余还齐省墓。惠王见表大怒，批表尾云：“孙膑私通齐使，今又告归，显有背魏之心，有负寡人委任之意。可削其官爵，发军师府问罪。” \\n 军政司奉旨，将孙膑拿到军师府，来见庞涓。涓一见，佯惊道：“兄长何为至此？”军政司宣惠王之命，庞涓领旨。讫问膑道：“吾兄受此奇冤，愚弟当于王前力保。”言罢，命舆人驾车，来见惠王。奏道：“孙膑虽有私通齐使之罪，然罪不至死。以臣愚见，不若刚而黥之，使为废人，终身不能退归故土。既全其命，又无后患，岂不两全。微臣不敢自专，特来请旨定夺。”惠王道：“卿处分最善。” \\n 庞涓辞回本府，向孙膑道：“魏王十分恼怒，欲加兄极刑。愚弟再三保奏，恭喜得全性命。但须刚足黥面，此乃魏国法度。非愚弟不尽力也。”孙膑叹道：“吾师云虽有残害，不为大凶。今得保全首领，此乃贤弟之力，不敢忘报。”庞涓遂唤过刀斧手，将孙膑绑住，剔去双膝盖骨。孙膑大叫一声，昏绝到地，半晌方醒。又用针刺面，成私通外国四字，以墨涂之。 \\n 庞涓假意啼哭，以刀疮药敷膑之两膝，用帛缠裹。使人抬至书馆，好言抚慰，好食将息。约过了月余，孙膑疮口已合，只是膝盖既去，两腿无力，不能行动，只好盘足而坐。髯翁有诗云： \\n 易名膑字祸先知，何待庞涓用计时。 \\n 堪笑孙君太忠直，尚因全命感恩私。 \\n 那孙膑已成废人，终日受庞涓三餐供养，甚不过意，思欲图报其德。一日庞涓步进书馆，闲论间，乃祈求孙膑传示鬼谷子注解《孙武兵书》。膑慨然应允。涓随给以木简，要他缮写。膑写未及十分之一，有苍头名唤诚儿，庞涓使他伏事孙膑。诚儿见孙子无辜受在，反有怜悯之意。忽庞涓召诚儿至前问：“孙膑缮写，日得几何？”诚儿道：“孙将军为两足不便，长眠短起，每日只写得二三策。”庞涓怒道：“如此迟慢，何日写完！汝可与吾上紧催促。”诚儿退问涓近侍道：“军师央孙君缮写，何必如此催追？”近侍答道：“汝有所不知，军师与孙君，外虽相恤，内实相忌。所以全其性命，单为欲得兵书耳。缮写一完，便当绝其饮食。汝切不可泄漏。” \\n 诚儿闻知此信，密告于孙子。孙子大惊，原来庞涓如此无义，岂可传以兵法？又想道若不缮写，他必然发怒，吾命旦夕休矣！左思右想，欲求自脱之计。忽然想着鬼谷先生临行时付吾锦囊一个，嘱道到至急时方可开看，今其时矣。遂将锦囊启视，乃黄绢一幅，中间写着“诈风魔”三字。膑领会道：“原来如此。” \\n 当日晚餐方设，孙膑正欲举筯，忽然昏愦作呕吐之状，良久发怒，张目大叫道：“汝何以毒药害吾？”将瓶瓯悉拉于地，取写过木简向火焚烧；扑身到地，口中含糊骂署不绝。诚儿不知是诈，慌忙奔告庞涓。涓次日亲自来看，膑痰涎蒲面，伏地呵呵大笑，忽然大哭。庞涓问道：“兄长为何而笑，为何而哭？”孙膑道：“吾笑者笑魏王欲害吾命。吾有十万天兵相助，能奈吾何？吾哭者哭魏邦没有孙膑，无人作大将也。”说罢复睁目视涓，磕头不已。口中叫鬼谷先生，乞救吾孙膑一命。庞涓道：“吾是庞某，休得错认。”那孙膑牵住了庞涓之袍，不肯放手，乱叫先生救命。庞涓命左右扯脱，私问诚儿道：“孙子病症几时发的？”诚儿道：“是夜来发的。”涓上车而去，心中疑惑不已。恐其佯狂诈变，欲试其真伪。命左右拖入猪圈中，粪秽狼籍，膑披发覆面，到身而卧。再使人送酒食与之，诈云：“吾小人哀怜先生被别，聊表敬意。元帅不知也。” \\n 孙子早晓得是庞涓之计，故为怒目狰狞，骂道：“汝又来毒我么？”将酒食倾番地下。使者乃拾猪屎及泥块以进，膑取而啖之。于是还报庞涓，涓道：“此真中狂疾不足为虑矣。” \\n 自此纵放孙膑，任其出入。这孙膑有时朝出晚归，仍卧猪圈之内，有时或出而不返，混宿市井之间。或谈笑自若，或悲号不已。市人认得是孙客卿，怜其病废，多以饮食遗之。孙膑或食，或不食；狂言诞语不绝于口，无有知其为假风魔者。 \\n 庞涓又分付地方，每日侵晨具报孙膑所在，尚不能置之度外也。髯翁有诗叹云： \\n 纷纷七国斗干戈，俊杰秉时归网罗。 \\n 堪恨奸臣怀嫉忌，致令良友诈风魔。 \\n 时墨翟云游至齐国，客寓于田忌之家。其弟子禽滑从魏而至，墨翟问：“孙膑在魏得意何如？”禽滑细将孙子被刖之事，述告于墨翟。翟叹道：“吾本欲荐他，岂料反害之矣！”乃将孙膑之才，及庞涓妒忌之事，转述于田忌。田忌遂奏于威王道：“国有贤臣而令见辱于异国，大不可也。”威王道：“寡人发兵，以迎孙子，何如？”田忌道：“庞涓不容膑仕于本国，肯容仕于齐国乎？欲迎孙子须是如此恁般，密载以归，可保万全。” \\n 威王用其谋。即令客卿淳于髠假以进茶为名，至魏欲取孙子。淳于髠领旨，押了茶车，捧了国书，竟至魏国。禽滑装做随行从者到魏都，见了魏惠王，致齐侯之命，惠王大喜。送淳于髠于馆驿。 \\n 禽滑见孙膑发狂不与交言，至半夜私往候之，孙膑背靠井栏而坐，见了禽滑，张目不语。虽前日曾会过认得，但不知其心与来意，故也。滑垂泪道：“孙卿困至此乎，认得禽滑否？吾师言孙卿之冤于齐王，齐王甚相倾慕。淳于公此来非为贡茶，实欲载孙卿入齐。为君报刖足之仇耳。”孙膑泪流如雨，良久，言道：“某已分死于沟渠，不期今日有此机会。但庞涓疑虑太甚，恐不便挈带如何？”禽滑道：“吾已定下计策，孙卿不须过虑。俟有行期，即当相迎。约定在此处相会，万勿移动。” \\n 次日，魏王款待淳于髠，知其善辩之士，厚赠金帛。髠辞了魏王欲行，庞涓置酒长亭饯行。禽滑先于是夜，将温车藏了孙膑。却将孙膑衣服与厮养王义穿着，披头散发，以泥土涂面，妆作孙膑模样。地方已经具报，庞涓以此不疑。 \\n 淳于髠既出长亭，与庞涓欢饮而别。先使禽滑驱速行，亲自押后。过了数日，王义亦脱身而来。地方但见肮脏衣服，撒做一地，已不见孙膑矣。即时报知庞涓，涓疑其投井而死。使人打捞尸首，不得，连连挨访，并无影响。反恐魏王见责，戒左右不言。只将孙膑溺死申报，亦不疑其投齐也。 \\n 再说淳子髠载孙膑离了魏境，方与沐浴。既入临淄，田忌亲迎于十里之外。言于威王，使乘蒲车入朝。威王叩以兵法，不知孙膑说甚，且于下文分解。 \\n 澹游子评 \\n 孙膑待先生，无所底裹遮饰，真如父母一般。但看答庞涓云，“先生之命不敢违”这句便是。其于惠王处则云，“村野匹夫，过蒙聘礼，不胜惭愧”等语，虽是谦言。总属朴茂处来，同一初见，庞涓便只是夸诞。 \\n 庞涓欲杀孙膑，甚为极易，盖孙膑乃毫无底裹，且感惠庞涓举荐之恩，正思报答耳。他那里还省着要害彼哉？孙膑所以不即见杀者，幸有兵秘，早为庞涓告也。鬼谷所以即索原本，不肯留于孙膑者，早为膑今日解厄故耶。 \\n 孙、庞二人，奉令布阵，一闲一忙，文情如画。膑堪然若守山门之弥勒，涓流荡似处马厩之猕猴。私下探取阵法，疾忙走报惠王，遮掩一时，后人可恨。 \\n 庞涓设计欲害孙膑，人皆以为巧。吾以为孙子太弛，更有惠王之偏听。故至此耳。如今之世，勤人多富而狡吝，懒人多贫而无滞，小人多俭曲有党相，援君子多懒，直无备人危。 \\n 孙膑既刖，废尚不疑，及庞涓所为，反感日食图报，天幸有此诚儿泄谋。不然缮写一完，不死何俟！纵有锦囊，未必便思展看。然则诚儿，乃孙膑莫大恩人，堪与鬼谷先生并驰。膑后日为仙，魏国灭亡，不知曾有报德否？ \\n 先生虽有诈风魔锦囊指示题目，但此篇大文字实为难做。以忠直人在狡猾小人面前诈作，使其必信为实。此在九死中讨其一活，啖取狗矢土块如常，与越勾践庾黔娄等，同谓异事。 \\n 假使孙膑虽以佯狂，谁信庞涓？苟延性命于时日耳，又兼地方，每日具报所在。若无墨翟师弟热心闻齐，岂能轻离魏地！一成之锦囊，二成之诚儿，三成之墨翟师弟，斯脱此火坑，益见解厄之难。 \\n 威王敏捷之人，听邹忌罢声色，沉洏封即墨烹阿大夫。今欲以兵取孙膑于异国，不顾彼此矣，田忌属赳赳武夫，能设谋计取，正是人不可轻测度处。 \\n  \\n   \\n  "}
{"章节": "卷之二上 庞涓错遁八门阵 孙膑巧书六字诀", "正文": "  \\n 卷之二上　庞涓错遁八门阵　孙膑巧书六字诀 \\n 　 \\n 话说孙膑脱了魏国佯狂之辱，来至齐国，朝见毕威王，叩以兵法。膑指画有条，王即欲拜授官爵。孙膑相辞道：“臣未有寸功，不敢受爵。庞涓若闻臣用于齐，又起妒嫉之端。不若姑息其事，俟有用臣之处，然后效力何如？”威王从之，乃使权居田忌之家，忌尊为上客。 \\n 膑思欲偕禽滑往谢墨翟，他师弟二人已不别而行了，膑叹息不已。再使人寻访孙平、孙卓信息，杳然无闻。方知庞涓之詯。 \\n 齐威王暇时，常与宗族、诸公子驰射赌胜为乐。田忌马力不及，屡次失金。一日田忌引孙膑同至射圃，观射。膑见马力不甚相远，而田忌三棚皆负。乃私请告忌道：“君明日复射，臣当令君必胜。”田忌道：“先生果能使某必胜，某当请于王，以千金决赌。”孙膑道：“君但请之。”田忌请于威王道：“臣之驰射屡负矣，来日愿倾家财一决输赢。每棚以千金为采。”威王笑而从之。 \\n 是日，诸公子皆盛饰车马，齐至场圃，百姓聚观者数千人。田忌问于孙子道：“先生必胜之术安在？千金一棚不可戏也。”孙膑道：“齐之良马聚于王厩，而君欲以次第角胜难矣。然臣能以术得之。夫三棚有上中下之别，臣以君之下驷当彼上驷而取，君之上驷与彼中驷角取，君之中驷与彼下驷角取，君虽一败必有二胜。”田忌赞道：“妙哉！”乃以金鞍锦（革荐），饰其下等之马，伪为上驷。先与威王赌第一棚，马足相去甚远，田忌复失千金。威王大笑，田忌道：“尚有二棚，臣若全输，笑臣未晚。”及二棚、三棚，田忌之马果皆胜，多得采物千金。田忌奏道：“今日之胜，非臣马之力，乃孙子所教也。”因述其故。威王叹道：“即此小事，已见孙先生之智矣。”由是益加敬重，赏赐无算，不在话下。 \\n 再说魏惠王既刖孙膑，责成庞涓恢复中山之事。庞涓奏道：“中山远于魏，而近于赵，与其远争不如近割。臣请为君直捣邯郸，以报巾山之恨。”惠王许之。庞涓遂出车五百乘，伐赵围邯郸。邯郸守臣牛选连战俱败。上表赵成侯，成侯使人以中山赂齐求救。齐威王已知孙子之能，拜为大将。孙膑辞谢道：“臣乃刑余之人，而使主兵，显齐国别无人才，为敌者所笑。请以田忌为将。”威王乃用田忌为将。孙膑为军师，常居辎车之中，阴为画策，不显其名。田忌欲引兵去救邯郸，膑止之道：“赵将非庞涓之敌，比我至邯郸，其城已下矣。不如驻兵于中道，扬言欲伐襄陵县，庞涓必还。还而击之，无不胜也。” \\n 田忌遂用其谋。时邯郸候救不至，牛选以城降涓。涓遣人报捷于魏王。一面正欲进兵，忽闻齐遣田忌乘虚来袭襄陵。庞涓惊道：“襄陵有失，安邑震动。我当还救根本。”乃班师离桂陵二十里，便遇齐兵。原来孙膑早已打听魏兵到来，预作准备。先使牙将袁达，引三千人截路搦战。庞涓族子庞葱前队先到，迎住厮杀。约战二十余合，袁达诈败而走。庞葱恐有计策，不敢追赶。却来禀知庞涓。涓叱道：“谅偏将尚不能擒取，安能擒田忌乎？” \\n 即引大军追之，将及桂陵。只见前面齐兵排成阵势，庞涓乘车观看。正是孙膑初到魏国时，摆的颠到八门阵。庞涓心疑想道：“那田忌如何也晓此阵法？莫非孙膑已归齐国乎？”当下亦布队成列，只见齐军中闪出大将田旗号，推出一辆戍车。田忌全装披挂，手书画戟，立于车前。田婴挺戈，立于车右。田忌口呼：“魏将能事者上前打话。”庞涓亲自出车，谓田忌道：“齐、魏一向和好，魏、赵有怨，何与齐事？将军弃好寻仇，实为失计。”田忌道：“赵以中山之地，献于我主。我主命我帅师救之。若魏亦割数郡之地，付于我手，我当即退。”庞涓大怒道：“汝有何本事？敢与某对阵。”田忌道：“你既有本事，能识吾阵否？”庞涓道：“此乃颠到八门阵，吾受鬼谷子所教。汝何处穷取一二，反来问我，我国中三岁孩童皆能识之。”田忌道：“汝既能识，如何不能打！” \\n 庞涓被说不过，遂分付庞英、庞葱、庞茅三人道：“记得孙膑曾讲此阵，略知攻打之法。但此阵能变长蛇阵，击首则尾应，击尾则首应，击中则首尾皆应。攻者辙为所困。今去打此阵，汝三人各领一军，只看此阵一变，三队齐进，使他首尾不能相顾，则阵可破矣。”庞涓分付已毕，自帅先锋五千人，上前打阵。才入阵中，只见八方旗色，纷纷转换，认不出那一门是。东冲西撞，戈甲如林，并无出路。只闻得金鼓乱鸣，四下呐喊。竖的旗上俱有军师孙字，庞涓大惊道：“别夫果在齐国。吾坠其计矣。”正在危急，却得庞英、庞葱两路兵杀进，单单救出庞涓。那五千先锋不剩一人，问庞茅时，已被田婴所杀。共损军二万余人，庞涓甚是伤感。 \\n 原来八卦阵，本按八方连中央戍，已共是九队。车马其形，正方，比及庞涓入来打阵，抽去首尾二军为二角，以遏外救。止留七队车马，变为员阵，以此庞涓迷惑。后来唐朝卫国公李靖，因此作六花阵。即从此员阵布出。有诗为证： \\n 八阵中藏不测机，传来鬼谷少人知。 \\n 庞涓只晓长蛇势，那识方员变化奇。 \\n 按今堂邑县东南，有地名果战场，乃昔日孙、庞交兵之处也。却说庞涓知孙膑在军中，心中惧怕，与庞英、庞葱商议，弃营而遁。连夜回魏国去了。田忌与孙膑探知空营，奏凯回齐，此周显王十七年事。 \\n 魏惠王以庞涓有取邯郸之功，虽然桂陵丧败，将功折罪。齐威王遂宠任田忌、孙膑，专以兵权委之。邹忌恐其将来代己为相，密与门客公孙阅商量，欲要夺田忌、孙膑之宠。恰好庞涓使人以千金行赂于邹忌之门，要得退去孙膑。邹忌正中其怀，乃使公孙阅，假作田忌家人，持千金于五鼓叩卜者之门，道：“我奉田忌将军之差，欲求占卦。”卦成，卜者问：“何用？”答道：“我将军，田氏之宗也，兵权在握，威震邻国。今欲谋大事，烦为断其吉凶。”卜者大惊道：“此悻逆之事，吾不敢与闻。”公孙阅嘱道：“先生既不肯断，幸勿泄漏。” \\n 公孙阅方才出门，邹忌差人已至。将卜者拿住，说他替叛臣田忌占卦。卜者答道：“虽有人来小店，实不曾占。”邹忌遂入朝，以田忌所占之语告于威王。即引卜者为证，威王果疑。 \\n 每日使人伺田忌之举动。田忌闻其故，遂托病辞了兵政，以释齐王之疑。孙膑亦谢去军师之职。 \\n 明年齐威王嘉，子辟疆即位，是为宣王。宣王素知田忌之冤，与孙膑之能。俱召复故位。 \\n 再说庞涓初时闻齐国退了田忌、孙膑不用，大喜道：“吾今日乃可横行天下也。”是时韩昭侯灭郑国而都之，赵相国公仲侈如韩称贺，因请同起兵伐魏。约以灭魏之日，同分魏地。昭侯应允，回言偶值荒馑，俟来年当从兵进讨。庞涓闻知此信，言于惠王道：“闻韩谋助赵攻魏，今乘其未合，宜先伐韩以沮其谋。”惠王许之。使太子申为上将军，庞涓为大将，起倾国之兵，向韩国进发。行过宋邑外黄，有布衣徐生请见太子。太子问道：“先生幄见寡人，有何见谕？”徐生道：“太子此行将以伐韩也，臣有百战百胜之术于此，太子欲闻之否？”太子申道：“此寡人所药闻也。”徐生道：“太子自度富有过于魏，位有过于王者乎？”申答道：“无以过矣。”徐生道：“今太子自将而攻韩，幸而胜富不过于魏，位不过于王也，万一不胜将若之何？夫无不胜之害，而有称王之荣，此臣所谓百战百胜者也。”太子道：“善哉！寡人请从先生之教。”即日班师。徐生道：“太子虽善吾言，必不行也。夫一人德鼎，家人啜汁。今欲啜太子之汁者甚众，太子即欲还，其谁听之！”徐生辞去，太子出令欲班师。而庞涓道：“大王以三军之寄，属于太子，今又未见胜败，而遽班师，与败北何异？”诸将亦皆不欲空还。太子申不能自决，遂引兵前进，直造韩都。 \\n 韩哀侯遣人告急于齐，求其出兵相救。齐宣王大集群臣，问以救韩与不救孰是孰非，相国邹忌道：“韩、魏并并，此邻国之幸也，不如勿救。”田忌、田婴同声道：“魏若胜韩，则祸必及于齐，救之为是。”孙膑独嘿然无语，宣王问道：“军师不发一言，岂救与不救二策皆非乎？”孙膑答道：“然也。夫魏国自恃其强，前年伐赵，今年代韩，其心亦岂须臾忘齐哉！若不救韩，是弃韩以肥魏，故不言救者非也。魏方伐韩，韩未敝而吾救之，是吾代韩受兵。韩享其安，而吾受其危，故言救者亦非也。”宣王又问道：“然则何如而可？”孙膑答道：“为大王计，宜许韩必救，以安其心。韩知有齐救，必悉力以拒魏，魏亦必悉力以攻韩。吾俟魏之弊，徐引乓而往攻弊。魏以存危，韩用力少而见功多，岂不胜于前二策耶？”宣王鼓掌称善。遂许韩使言齐救，旦暮且至。 \\n 韩昭侯大喜，乃悉力拒魏。前后交锋五六次，皆韩不胜，复遣使往齐催趋救兵。齐复用田忌为大将，田婴副之，孙子为军师，率车五百乘救韩。田忌又欲望韩进发，孙膑道：“不可！不可！吾向者救赵，未尝至赵。今救韩，奈何往韩乎？”田忌道：“军师之意，将欲如何？”孙膑道：“夫解纷之术，不攻其所必救。今日之计，惟有直走魏都耳。”田忌从之，乃命三军齐向魏邦进发。庞涓连败韩，师将逼韩都。忽接本国警报，言齐兵复寇魏境，望元帅作速班师。庞涓大惊，即时传令去韩归魏。韩兵亦不追赶。 \\n 孙膑知庞涓将至，谓田忌道：“三晋兵素悍勇而轻齐，齐号为怯，善战者因其势而利导之。兵法云：‘百里而趣利者蹶上将，五十里而趣利者车半至。’吾军远入魏地，宜诈为弱形以诱之。”田忌道：“诱之，如何？”孙膑道：“今日当作十万灶，明后日以渐减去。彼见军灶顿减，必谓吾兵怯战，逃亡过半，将兼程逐利。其气必骄，其力必疲，吾因以计取之。”田忌从其计。 \\n 且说庞涓兵望西南而行，心念韩兵屡败，正好征进，却被齐人侵扰，毁其成功，不胜之忿。及至魏境，知齐兵已前去了。遗下安营之迹，地甚宽广，使人数其灶，足有十万。惊道：“齐兵之众如此，不可轻敌也。”明日又至前营查其灶，仅五万有余，又明日灶，仅三万。庞涓以手加额道：“此魏王之洪福也。”太子申问道：“军师未见敌形，何喜形于色？”涓答道：“某固知齐人素怯，今入魏地才三日，士卒逃亡已过半了。尚敢操戈相角乎？”太子申道：“齐人多诈，军师须十分在意。”庞涓道：“田忌等今番自来送死。涓虽不才，愿生擒忌等以雪桂陵之耻。”当下传令选精锐二万人，与太子申分为二队，倍日并行。步军悉留在后，使庞葱率领徐进。孙膑时刻使人连络探听庞涓消息，回报魏兵已过沙鹿山，不分早夜兼程而进。 \\n 孙膑屈指计程，日暮必至马陵。那马陵道在大名府城东南十里，两山中间溪谷深隘，堪以伏兵。道傍树木丛密，膑命检绝大一株留下，余树尽皆砍到，纵横道土以塞其行。却将那所留大株向东，树身砍白，用黑煤大书六字云： \\n 庞涓死此树下。 \\n 上面横书四字道：“军师孙示。”令部将袁达、独狐陈各选弓弩手五千，左右埋伏，分付但看树下火光起时，一齐发弩。再令田婴引兵一万，离马陵三里埋伏。只待魏兵已过，便从后截杀。分拨已定，自与田忌引兵远远屯札，准备接应。 \\n 再说庞涓一路打听，齐兵过去，恨不能一步赶着，只顾催来。到马陵道时，恰好日落西山。其时正是十月下旬，又无月色，前军回报，有断木塞路，难以前进。庞涓叱道：“此齐兵畏吾蹑其后，故设此计也。”正欲指麾军士，搬木开路，忽抬头看见树上砍白处隐隐有字迹。但昏黑难辨，命小军取火照之。众军士一齐点起火来，庞涓于火光之下，看得分明。大惊道：“吾中别夫之计矣。”急教军士速退。说犹未绝，那袁达、独狐陈两支伏兵望见火光，万弩齐发，箭如骤雨。军士大乱，四散奔逃。庞涓身带重伤，料不能脱，乃叹道：“吾恨不杀此别夫，遂成竖子之名。”即引剑自刎其喉而绝。庞英亦中箭身亡。军士射死者，不计其数。史官有诗云： \\n 昔日伪书奸似鬼，今宵伏弩妙如神。 \\n 相交须是怀忠信，莫学庞涓自陨身。 \\n 昔庞涓下山时，鬼谷曾言：“汝必以欺人之事还被人欺。”庞涓用假书之事欺孙膑而别之，今日亦受孙膑之欺，堕其减灶之计，自言诓谬，当死万箭之中。鬼谷又言：“遇马而瘁。”果然死于马陵，万箭毫忽不爽。计庞涓仕魏至身死，刚十二年，应花开十二朵之兆。始信鬼谷之占，纤微必中，神妙莫测。 \\n 时太子申在后队，闻前军有失，慌忙屯札住不行。不提防田婴一军反从后面杀到，魏兵心胆俱裂，无人敢战，各自四散逃生。太子申禁约不住，势孤力寡，被田婴突近生擒，缚置车中。田忌和孙膑统大军接应，杀得魏军尸横遍野，血流成渠，辎重军器尽归于齐。田婴将太子申献功，袁达、独狐陈二人将庞涓父子尸首献功。孙膑手提庞涓之头，悬于车上。齐军大胜，奏凯而还。其夜太子申惧辱，亦自刎而死。孙膑叹息不已。 \\n 大军行至沙鹿山，正遇着庞葱步军。孙膑使人挑庞涓之头示之，步军一见，不战自溃。庞葱下车叩头乞命，田忌欲并诛之。孙膑道：“为恶者止庞涓一人，其子且无罪，况其侄乎？”乃令将太子申及庞英二尸交付庞葱。教他回报魏王，速速上表朝贡、不然齐兵再至，宗社不保。庞葱喏喏连声而去。此周显王二十八年事也。 \\n 田忌等班师回国。齐宣王大喜，设宴相劳，亲为田忌、田婴、孙膑把盏。相国邹忌自思昔日私受魏赂，欲陷田忌之事，未免于心有愧。遂称病笃，使人缴还相印。齐宣王遂拜田忌为相国，田婴为将军。孙膑军师无爵，秩可加乃加封大邑。孙膑固辞不受。手录其祖孙武兵书十三篇，献于宣王道：“臣以废人，过蒙擢用。今上报主恩，下酬私怨，于愿足矣。臣之所学尽在此书，留臣亦无用。愿得闲山一片，为终老之计。”宣王留之不得，乃封以石闾之山。山在今之泰安州。 \\n 孙膑住山岁余，其衣食是有齐王周送。日间无事，每乘小车命童子推辇代步，遍游山林溪壑，访友寻师。是晚月色皎亮，来至石闾山顶观玩。忽见涧东树上龙蛇般飕动，命童子近谛何物，童子往观。不知怎生回报，且看下文分解。 \\n 澹游子评 \\n 孙膑既至齐国，当受王爵。而又逊顺相辞，独思往谢墨翟，次访孙平、孙卓。处事不苟如此，复教田忌必胜之术，是其生知，非专倚师授，及有事拜为大将，又以刑余不居，反请田忌为将，其种种大过人处。语云：退后一步自然宽，早知进锐退速大原。 \\n 庞涓一生，多是自作自受。于房及计害了孙膑，以操独贵之灌。然不思责成之事，亦在此乎？若容得孙膑同事，庞涓未必便死。倘遇难事亦可委任。如取邯郸已胜，闻齐袭襄陵，不能两手相顾，至有掣肘之急。知孙膑在彼，只办得连夜弃营而遁，为主将者诚如是耶？ \\n 邹忌前说琴理，骤得擢耀。劝齐威王立法，朝周处置即墨、阿邑二大夫，恰像近正。乃因田忌宠任，密与门客公孙阅行此丑计。殊觉昔日之行，半文不值。语云：“损人终自损。”究竟不能挤排，及宣王即位，田忌、孙膑俱复召用，败魏救韩功为不小。自耻昔日愧悔，无颜称病还印，总是无光术士，不是圣贤体行。 \\n 凡知几人为人谋画，须有实济。不然，只是浮游之言。曷足贵取如外黄之徐生，说太子申不可自将是矣。太子善其言而用之，又明知其必不能从，既曰众口难免，当别为驱谋，以脱其事夫。然后太子得不死于军中，恩莫大焉，而吾之先见神焉。从使庞涓胜齐于太子，亦何害哉！乃空说不宜自将，又说不能脱去，语虽近理，只是浮游无实之言，吾所不取。 \\n 三人议救韩与不救，优劣井井。孙膑以弃韩肥魏，不救为非；代韩受兵，救亦为非。必救安韩待弊始救，于以二国悉力，然后攻弊魏，存危韩等论，实非邹忌、田忌、田婴等所能道。其前次出兵，今次出兵，一样机轴，以逸待劳。计其减灶、诱追，总在知己知彼上算定。凑趣有马陵道，伏兵射死庞涓，犹后汉诸葛武侯于木门道伏兵射死张郃。皆从轻敌上生机，布置之巧，各成妙算。 \\n 韩复遣使催救，然后攻魏所必救，何等缓约！及知庞涓将至，若田忌等必整兵待战矣。而孙膑则不然，反诈弱形以诱其来，吾则徐徐而退，彼则颠蹶而逐。徐退养锋。蹶逐丧气于斯，时亦可对垒而战，已据胜着，复又不然。只屈指计程，计时日度地，伏兵倾树，横道书字，招邀为号以五千人。尽其倾国之兵，真是草上之风，何等轻松。所谓运用之妙，存乎其心。临事而慎，好谋而成者也。 \\n 庞涓死已嫌迟，却无事害了太子申。又二次出兵，折了许多众军士，并许多车马辎重军器。多是涓狂悖贪鄙所至，连儿子庞英性命亦不保。涓侄庞葱险为田忌所杀，又亏孙膑仁厚处，释之。伤了魏国许多体面，正是晋国天下莫强，愿比死者一酒为证。如人向有妒忌，宜于此三思焉。 \\n 十三篇兵秘，吴王阖庐不欲广传，未免器小。孙膑功就固辞封邑，又录献此书，公于天下退处邱樊。正是：知足不辱，量大当受厚福。 \\n 吕不韦临死，能以自咎。商轶临刑，亦能自咎。至于庞涓临死，不知自咎，昔日行事之非。及怪他人害己而以不杀孙膑为恨，与周瑜临死“既生瑜何生亮”之言同一，不知自咎及怪他人口吻机局一如。 \\n  \\n   \\n  "}
{"章节": "卷之二下 苏秦困厄皆因运 肃侯始任合从计", "正文": "  \\n 卷之二下　苏秦困厄皆因运　肃侯始任合从计 \\n 　 \\n 却说孙膑令童子过涧看时，原来不是龙蛇，乃是草藤交响。因探与孙膑视之。那孙膑细将藤叶认识，忽悟着在鬼谷山中，先生曾言药中之品，无如何首乌。吾因问及其形，先生告以叶、茎、根、枝等样；又言其藤夜交，故为补阴上品。但其用在根，而不在枝叶，并述昔日居云梦山中，常取此物作食。今形形与先生言有合。因命童子用物发上石，操穷其根，得一小儿。长仅四五寸，眉目可别，手足阴阳其备。苗连儿顶上生出，大为惊异，因取以归。 \\n 明日，正在将此物抚视，忽童子报，门外有一老人，呼问主人之名，不知何者？孙膑自思，岂西山之白眉翁乎？将欲接请，见老人手执方竹杖，已至庭中。原来不是别人，乃鬼谷先生也。 \\n 这先生因苏秦、张仪去后，他便邀游山水，炼性采药。偶至齐国，闻孙膑不愿乐仕，辞居山水，故为一至。膑遂延入上坐，到身再拜。鬼谷子见孙膑屈膝不利，叹道：“大数难免。”茶罢，孙膑将所得灵根，呈与先生观看。先生看罢，大喜道：“汝之两足，可以复矣。”膑问：“恭骨已去，腿肉俱消，何能可复？”先生笑道：“汝识此物乎？其受日月精华石脑山液有年，虽凡谷老耄，服之可化为童。况汝年富、质清、眉目间黄纹隐隐，汝必为善事。故天地不惜灵丹，使汝得之，此真山情也。”因教以食法，便欲别去。孙膑道：“弟子感先生恩授，无日为报。今适至此，甚为多幸，何遽欲去乎？”先生附耳低言，又赠以药物，孙膑点头受领。遂送先生去后。他便将山精用竹为刀，细刮去外皮，安置石铛内，加泉水并先生所付药物，煮沸百度。但有其形浮于水内，取之不得而止。至晚食讫就宿。明日，童子取车来，见主人已键步矣。再至明日，忽不见主人，漫山到处寻觅不得。报奏宣王，如此这般，始知为鬼谷子度之出世矣。此是后话。武成王庙有孙子赞云： \\n 孙子知兵，翻为盗憎。刖足衔冤，坐筹运能。 \\n 救韩攻魏，雪耻扬灵。功成辞赏，遁迹藏名。 \\n 揆之祖武，何愧典型。 \\n 再说齐宣王将庞涓之首，悬示国门，以张国威。使人告捷于诸侯，诸侯无不耸惧。韩、赵二君，尤感救兵之德，亲来朝贺。宣王欲与韩、赵合兵攻魏。魏惠王大恐，亦遣使通和，请朝于齐。 \\n 齐宣王约会二晋之君，同会于传望城，在今之南阳府。东北韩、赵、魏，无敢违者。三君同时朝见，天下荣之。此皆得贤臣之力所至。 \\n 再说苏秦、张仪，自从辞了鬼谷子下山。张仪自往魏国去了。苏秦回至洛阳家中，老母在堂，一兄二弟，兄已先亡。惟寡嫂在。二弟乃苏代、苏厉也，一别数年。今日重会，举家欢喜，自不必说。 \\n 过了数日，苏秦欲出游列国。乃请于父母，变卖家财，为资身之费。母、嫂及妻，俱力阻之道：“季子不治耕获，力工商求什一之利，乃思以口舌转富贵。弃现成之业，图未获之利，他日生计无聊，岂可悔乎！”苏代、苏厉亦劝道：“兄如善于游说之术，何不就说周王？在本乡亦可成名。何必远出。”苏秦被一家阻当不过，乃求见周显王，说以自强之术。显王留之馆舍，左右皆素知苏秦出于农贾之家，疑其言空疏无用，不肯在显王前保举。 \\n 苏秦在馆舍羁留岁余，不能讨个进身。于是发愤回家，尽破其产，得金百镒。制黑貂裘为衣，治车马仆从，遨游列国。访求山川、地形、人民风尚，尽得天下利害之详。如此数年，未有所遇。闻卫鞅封商君，甚得秦孝公之心。乃西至咸阳，而孝公已薨，商君亦死。乃求见惠文王。惠文王宣苏秦至殿问道：“先生不远千里而来敝邑，有何教诲？”苏秦奏道：“臣闻大王求诸侯割地，意者欲安坐而并天下乎？”惠文王答道：“然也。”苏秦道：“大王东有关河，西有汉中，南有巴蜀，北有胡貉，此四塞之国也。沃野千里，奋击百万。以大王之贤，士民之众，臣请献谋效力，并诸侯，吞周室，称帝而一天下，易如反掌。岂有安坐而能成事者乎？愿大王稍留意而熟思之。” \\n 时惠文王初杀商鞅，心恶游说之士，乃辞道：“孤闻毛羽不成，不能高飞。先生所言孤有志未逮，更俟数年，兵力稍足，然后议之。”苏秦乃退，复将古之三王五帝攻战而得天下之术，写成一书，凡十余万言。次日献上秦王，秦王虽然留质，绝无用苏秦之意。再谒秦相国公孙衍，衍忌其才，不为引进。 \\n 苏秦留秦复岁余，黄金百镒俱已用尽，黑貂之裘亦敝坏，计无所出。乃货其车马、仆从，以为路资，提囊徒步而归。父母见其狼狈，骂辱之。妻方织布见秦来，不肯下机相见。苏秦时方饿甚，向嫂求一饭，嫂辞以无柴，不肯为炊。有诗为证： \\n 富贵途人成骨肉，贫穷骨肉亦送人。 \\n 试看季子貂裘敝，举目虽亲尽不亲。 \\n 苏秦见此光景，不觉坠泪。感叹道：“一时贫贱（上生+下心）知，妻不以我为夫，嫂不以我为叔，母不以我为子，皆我之罪也。”于是简书箧中，得太公阴符一篇，忽然醒悟道：“鬼谷先生曾言，若游说失意，只须熟玩此书，自有进益。”乃闭户探讨，务穷其趣，昼夜不息，夜倦欲睡，则引锥自刺其股，血流遍足。既于阴符有悟，然后又将列国形势细细揣摩。如此一年，天下大势如在掌中。乃自慰道：“秦有学如此，用以说人主，岂不能出其金玉锦秀，取卿相之位者乎？”遂谓其弟苏代、苏厉道：“吾学已成，取富贵如寄，二弟可助吾行资，出说列国。倘有出身之日，必当相引。”复以阴符为二人讲解，代与厉亦有省悟，乃各出黄金以资其行。 \\n 苏秦复辞父母妻嫂，欲再往秦。十思想当今七国之中，惟秦最强，可以辅成一业。可奈秦王不肯收用，吾今再去倘复如，则何面复归故里？乃思一摈秦之策，必使列国同心协力，以孤秦势，方可自立。于是东投赵国。时赵肃侯在位，其弟公子成为相国，号奉阳君。苏秦先说奉阳君，奉阳君不喜，秦一去赵。北游于燕，求见燕文公，左右莫肯通达。居岁余，资用已尽，饥饿于旅邸。旅邸之人哀之，货以百钱，秦赖以济。 \\n 适值燕文公出游，苏秦伏谒道左。文公问其姓名，知是苏秦。大喜道：“闻先生昔年以十万言献秦王，寡人心慕之，恨未得能读先生之书。今先生幸惠教寡人，燕之幸也。”遂回车入朝。召秦入见，鞠躬请教。苏秦奏道：“大王列在战国，地方二千里，兵甲数十万，车六百乘，骑六千匹。然比于中原，曾未及半乃耳。不闻金戈铁马之声，目不睹覆车斩将之危，安居无事，大王亦知其故乎？”燕文公答道：“寡人不知也。”苏秦又奏道：“燕所以不被兵者，以赵为之蔽耳。大王不知结好于近赵，而反欲割地以媚远秦，不愚甚耶！”苏秦此说，因秦相国公孙衍劝惠文王，西并巴蜀称王，以号召天下；魏国为商鞅所欺，兵败割地以和。今衍要列国悉如魏国，割地为贺，如有违者，即发兵伐之。时诸侯皆犹豫未决，故苏秦言及之。燕文公道：“然则，如何？”苏秦答道：“依臣愚见，不若与赵相亲。因而结连列国，天下为一，相与同心协力以御强秦。此百世之安也。”燕文公道：“先生合纵以安燕国，寡人所愿。但恐诸侯之心，各有所见，不昔为纵耳。”苏秦又道：“臣虽不才，愿面见赵侯，与定纵约。”燕文公大喜。资以金帛、路费，高车驷马，使壮士送苏秦至赵。适奉阳君赵成已卒，赵肃侯闻燕国送客来至，遂降阶而迎，道：“上客远辱，何以教吾？”苏秦答道：“秦闻天下布衣贤士，莫不高贤君之行义，皆愿陈忠于君前。奈奉阳君妒才嫉能，是以游士裹足而不进，卷口而不言。今奉阳君捐馆，舍臣故敢献其愚。忠臣闻保国莫如安民，安民莫如择交。当今山东之国惟赵为强，赵地方二千余里，带甲数十万，车千乘，骑万匹，粟支数年。秦国之所最忌害者，莫如赵。然而不敢举兵伐赵者，畏韩、魏之袭其后也。故为赵南蔽者，韩、魏也。韩、魏无名山大川之险，一旦秦兵大出，蚕食二国，二国降则祸次于赵矣。臣尝考地图，列国之地，过秦万里。诸侯之兵，多秦十倍。设使六国合为一心，并力西向，何难破秦！今为秦谋者，以秦恐吓，诸侯必须割地求和。夫无故而割地是自破也，破人与破于人二者孰愈？依臣愚见，莫若邀列国君臣会于洹水（地在彰德府林县即安阳也），交盟定誓结为兄弟，联为唇齿。秦攻一国，则五国共救。之如有败盟背誓者，诸侯共伐之，秦虽强暴岂敢以孤国与天下之众争胜负哉！”赵肃侯答道：“寡人年少，立国日浅，未闻至计。今上客欲纠合诸侯以拒秦，寡人敢不敬从。”乃佩以相印，赐以大第，又以师车百乘，黄金千镒，白璧百双，锦千匹，使为绣纵约长。 \\n 苏秦乃使人以百金往燕，偿旅邸人之百钱，正欲择日起程，历说韩、魏诸国。忽赵肃侯召苏秦入朝，有急事商议。苏秦慌忙来见肃侯。肃侯道：“适边吏来报，秦相国公孙衍出师攻魏，擒其大将。龙贾斩首四万五千，魏王割河北十城以求和。衍又欲移兵攻赵，将若之乎？”苏秦闻言，暗暗吃惊。秦兵若果然到赵，赵君必然亦效魏求和，合纵之计不成矣。正是人急计生，且答应过去，另作区处。乃故作安闲之态，拱手答道：“臣度秦兵疲敝，未能即至。万一来到，臣自有计退之。”肃侯道：“先生且暂留敝邑，待秦兵果然不到于赵，方可远离。”这句话正中苏秦之意，遂应诺而退。 \\n 苏秦回至府第，唤门下心腹叫做毕成至于密室，分付道：“吾有同学故人名曰张仪，字余子，乃大梁人氏。我今与汝千金，汝可扮作商贾，变姓名为贾舍人前往魏邦，寻访张仪。倘相见时，须如此如此。若到赵之日，又须如此如此。汝可小心在意。”贾舍人领命，连夜往大梁而行。 \\n 话分两头，却说张仪自离鬼谷归魏，家贫，求事魏惠王不得。后见魏兵屡败，乃挈其妻去魏游楚。楚相国昭阳留之，为门下客。昭阳将兵伐魏，大败魏师，取襄陵等七城。楚威王嘉其功，以和氏之璧赐之。 \\n 何谓和氏之璧？当初楚厉王之未年，有楚人卞和得玉璞于荆山，献于厉王。王使玉工相之，曰石也。厉王大怒，以卞和欺君，别其左足。及楚武王即位，和复献其璞玉。玉人又以为石，王怒别其右足。及楚文王即位，卞和又欲往献，奈双足俱废不能行动，乃抱璞于怀，痛哭于荆山之下。三日三夜泪尽，继之以血。有晓得卞和的，问道：“汝再献再别，可以止矣。尚希赏乎，又何哭为？”卞和道：“吾非为求赏也，所恨者本良玉而谓之石。本贞士而谓之欺，是非颠到，不得自明。是以悲耳。”楚文王闻卞和之泣，乃取其璞使玉人剖之，果得无瑕美玉。因制为璧，名曰和氏之璧。今襄阳府南漳县荆山之颠有池，池旁有石室，谓之抱玉岩，即卞和所居泣玉处也。 \\n 楚王怜其诚，以禄给卞和终其身。此壁乃无价之宝。只为昭阳灭越败魏，功劳最大，故以重宝赐之。昭阳随身携带，未尝少离一日。 \\n 昭阳出游于赤山，山在襄阳府宜城县，四方宾客从行者百人。那赤山下有深泽，相传姜太公曾钓于此。瀒边建有高楼，众人在楼上饮酒作乐。及至半酣，宾客慕和璧之美，请于昭阳求备观之。昭阳命守藏竖立车箱中，取出宝椟至前，亲自启钥，解开三重锦袱。玉光烁烁，照人颜面。宾客次第传观，无不极口称赞。昭阳笑谓客道：“诸君虽甚称其色之美，可知此王之宝的在何者？”诸客皆道：“某等实为未晓，请相君并一教之。”昭阳道：“此玉置于暗处，自然有光。又能却尘埃辟邪魅，名曰夜光之璧。若置之座间，冬月则暖，可以代炉。夏月则凉，百步之内蝇纳不入。故又名曰辟寒璧、辟暑璧、辟虫璧。有此数般奇异，他玉不及，所以为至宝。非徒取其光润无瑕而已。” \\n 正赏玩谈论间，左右报言：“潭中有大鱼跃起。”昭阳起身，凭栏而观，众宾客一齐出看，那大鱼又跃起来。足有丈余，群鱼从之，摆舞跳跃。俄然云起，东北大雨将至。昭阳分付收拾转程，守藏竖欲取和璧置椟，已不知传递谁手，竟不见了。 \\n 乱了一回，昭阳回府，教门下客捱查盗璧之人。门下客道：“张仪赤贫，素无行，要盗璧如非此人。”昭阳亦心疑之。使人执张仪，笞掠之，要他招承。张仪实不曾盗，如何肯服。笞至数百遍体俱伤，奄奄一息。昭阳见张仪垂死，只得释放。傍有可怜张仪的，扶仪归家。其妻见张仪困顿模样，垂泪而言道：“予今日受辱，皆由读书说所致。若安居务农，宁有此祸耶？”仪张口向妻使视之，问道：“吾舌尚在乎？”妻笑道：“尚在。”张仪道：“舌在是本钱，不愁终困也。” \\n 原来那璧却被他人所盗，后昭阳悬千金之赏，购求此璧。盗者不敢出献，乃怀之入赵，得五百金货于赵惠文王内侍缪贤，其璧遂入于赵。时秦昭襄王闻玉工言，遂命客卿胡伤诈以西阳十五城，易赵之所得和璧。赵王使蔺相如赍璧入秦相易，秦王不言易城之事，相如乃使从人从间道完璧归赵。故后人又称为赵氏连城之璧，以其价值连城耳。有诗为证： \\n 赵氏连城壁，由来天下传。 \\n 送君还旧府，明月满前川。 \\n 其后秦并六国，璧遂入于秦。始王既定天下为三十六郡，号称皇帝。召良工琢和氏之璧，为传国玉玺。命李斯篆八字于上曰：受命于天，既寿永昌。此和璧之始终，如此那张仪在楚将息，半愈复还魏国。贾舍人至魏之时，张仪才回魏半年矣。闻苏秦说赵得意，正欲往访。偶然出门，恰遇贾舍人休车于门外，相问闻知，从赵来。遂问：“苏秦为赵相国，信果真否？”贾舍人道：“先生何人，得无与吾相国有旧那？何为问之？”仪告以同学兄弟之情，贾舍人道：“若是何不往游相国，必当荐扬。吾贾事已毕，正欲还赵，若不弃嫌微贱，愿与先生同载。”张仪欣然从之。不知张仪至赵何如？且于下文解。 \\n 澹游子评 \\n 何首乌儿服之能痊刖疾，必无是理，此乃演说耳。然至于根有成形，得之亦不易也。按《本草》所云：首乌别名九真藤。昔有老人姓何，见藤夜交，采其根食之，自发变黑，因名。比大能补益。大者剖开，中有鸟兽山狱之形，亦神物也。其物五十年如拳大，号山奴。服之一年，髭髭青黑。百年如碗大，号山哥。服之一年，颜色红悦。百五十年，如盆大，号山伯。服之一年，齿落重生。二百年如斗大，号山翁。服之一年，颜如童子，行及奔马。三百年如栲栳大，号山精。服之一年，延龄益算，纯阳之体，久服成地仙。据传所云山精者，乃大耳，亦未载有成人形者，则置为乏不根之说也。一日传闻里中人发土，取枯篓根得一小儿形，面目发鬓宛尔，一手掩胸，一手屈垂，两足十指无不克肖。其苗从儿头顶出。观者若堵，余亦乘兴一至。其所谛视之，俱如所传言，始信古人传奇不诬。不尔东村又闻得一篓根儿，较前更大，所论皆同，然未闻有首乌儿也。一日与金陵人李某闲论，说及此事，彼乃告以某年间肆业称李，有乡农携其所谓首乌儿者约长五寸许，面目手足等无不备具。更有奇处，外肾阴茎井井与孩提不异。请价五星甚廉，金陵人太吝，约半欲酬而不可，遂去。后闻货与姑苏医士，士复酬与世家，价无算也。金陵人至今追悔无及。然后知天地间灵异真有，不可概置为寓言言焉。今有卖田宅以鬻仕，为无才学故也。至如苏秦既从异人传习，兼此质地聪敏，可以登青云，为何有然，亦必欲变卖家产，为咨身费用，求仕常例是然，有母嫂妻子力阻，他日生计无聊后悔等语，有自来矣。 \\n 语云：人似离乡草。今之业手技、医卜、星相、九流、商贾等皆抛离乡土，往他所经营而幸得富足者，或不幸终贫贱者。如吾儒宗夫子，亦汲汲问津往来列国，以冀道行者。鄙谚云：远处僧人看好经，总是喜远不喜近，喜生不喜熟，各不知底里，各不尽履历。犹今之业医者，东闻西术神妙，西又慕东方脉高深，及询两方本近则又各相诋议，其本末丑拙，虽近处果有佳博，情愿甘心不学。无述人殷殷敦厚求教，再不肯就近地高明诊治。这是人情之常。夏商周尚尔，不肯用近处人才。如苏秦之不得见用于周显王。左右之不肯保举者，皆因居近，易知其祖贯履历，乃穷巷卷枢之人耳。若以斯言为迂，请悉时下便分。 \\n 须知苏秦至秦国，商鞅已亡。不是今人俱同声凿凿，以苏秦至秦国投鞅，求鞅而以鞅忌其才，不肯荐举等事。望空播弄为实，苏秦之时运未至，故六国之时运未去。所以适值秦王初杀卫秧，迸游说之时似属天数。假使苏秦一至秦国，即为重用，则张仪之后运何来？而六国由斯逡巡而衰矣。何则？盖六国无人议及合纵之策，而秦国反增一辩士故也。虽然当日不用苏秦，而秦国亦强。六国用苏秦，仍为秦并，此无他。如今之兄弟不欲合家共力以兴，而反私心猜忌，必欲违悻父母，各析门户。始已是以深叹，后世张公义九世同居之心，能胜六国之君。岂惟六国之君为然，而亦能胜天下万世之心哉？ \\n 卞和之玉，虽有可贵数端，然尤有深贵者。在如和答傍人数语曰：“吾非求赏，恨良玉为石，贞士为欺，是非颠到，不得明白。”等是。张仪以舌在是本，答妻子于困辱之后，虽强为笑，解然心中，已具成见，不为鬼谷先生亏辱尔。 \\n 张仪被辱归魏半年，正是无聊落寞之时，故旧之心早萌于胸，若有半分一丝可假人为事者，颐望倍常，故闻从赵来，即亟问苏秦真实，并直欲往候，虽秦计巧，亦仪久渴思饮故也。至是任其掇拾、播弄，懵焉不知，况同一师授，同一狡狯，直至贾舍人辞告，方知袖里传云：“大旱之望云霓也。”易于感动哉。 \\n  \\n   \\n  "}
{"章节": "卷之三上 激张仪阴主秦柄 纠六王荣显印绶", "正文": "  \\n 卷之三上　激张仪阴主秦柄　纠六王荣显印绶 \\n 　 \\n 话说张仪闻苏秦相赵，欲思往晤，却得贾舍人凑趣，遂同载至赵郊。贾舍人道：“寒家在郊外，有事只得暂别。城内各门，俱有旅店安歇。远客容卑人过几日相访。”张仪辞贾舍人下车，进城安歇。次日修刺求谒苏秦。秦预诫门下人，不许为通。 \\n 候至第五日，方得投进名刺。秦辞以事冗，改日请会仪。一候数日，终不得见，怒而欲去，地方店主人拘留之，道了：“已投刺相府，未见发落，万一相国来召，何以应之？虽一年半载，亦不敢放去也。”张仪闷甚，访贾舍人何在，人亦无知者。 \\n 又过数日，复书刺往辞相府。苏秦传命，来日相见。仪向店主人假借衣履停当，次日侵晨往候。苏秦预使排下威仪，阖其中门，命客从耳门而入。张仪欲登堂，左右止之道：“相国公谒未毕，客宜少待。”仪乃立于底下，睨视堂前官属拜见者甚众，已而禀事者又有多人，良久日将昃。闻堂上呼道：“客今何在？”左右道：“相君召客。”张仪整衣升阶，只望苏秦降坐相迎，谁知苏秦安坐不动，仪忍气进揖，秦起立微举手答之。乃道：“余子，别来无恙。”仪怒气勃勃，竟不答言。左右禀进午餐。秦复道：“公事勿冗，烦余子久待，恐饥馁，且草率一饭。饭后有言。”命左右设坐于堂下，秦自饭于堂上，珍馐潢案，仪前不过一肉一菜，粗板之餐而已。 \\n 张仪本待不吃，奈腹中饥甚，况店主人饭钱先已欠下许多。只指望今日见了苏秦，便不肯荐用，也有些金赀赍发。不想如此光景，正是在他矮檐下，谁敢不低头。出于无奈，只得含羞举着。遥望见苏秦杯盘狼藉，以其余肴分赏左右，比张仪所食还盛许多。仪心中且羞且怒。食毕，秦复传言，请客上堂。张仪举目观看，秦仍旧高坐不起。张仪忍气不过，走上几步，大骂季子：“我道你不忘故旧，远来相投，何意辱我至此？同学之情何在？”苏秦徐徐答道：“以余子之才，只道先我而际遇了，不期穷困如此。我岂不能荐于赵侯，使子富贵。但恐子志衰才退，不能有为，贻累于荐举之人。”张仪道：“大丈夫自能致富贵，岂赖汝荐乎？”苏秦道：“你既能自取富贵，何必来谒！念同学情分，助汝黄金一笏（十两）。请自方便。”命左右以金售仪，仪一时性起，将金掷于地下，愤愤而出。苏秦亦不挽留。 \\n 张仪回至旅店，只见自己铺盖俱已移出在外，仪问其故？店主人道：“今日足下得见相君，必然赠馆授餐，故预为移出耳。”张仪摇头，口中只说：“可恨！可恨！”一头脱下衣履，交还店主人。店主人道：“莫非不是同学，足下有些妄扳么？”张仪扯住主人，将往日交情，及今日相待光景，备细述了一遍。店主人道：“相君虽然据傲，但位尊权重，礼之当然。送足下黄金一笏，亦是美情。足下收了此金，也可打发饭钱，剩些作归途之费，何必辞之？”张仪道：“我一时使性，掷之于地，如今手无一钱，如之奈何？” \\n 正说话间，只见前番那贾舍人走入店门，与张仪相见，且道：“连日少候得罪，不知先生曾见苏相国否？”张仪将怒气重复吊起，将手在店案上一拍，骂道：“这无情无义的贼，再莫提他。”贾舍人道：“先生出言太重，何故如此发怒形色？”店主人遂将相见之事，代张仪叙述一遍。今欠账无还，又不能作归计，好不愁闷，以至若斯。贾舍人道：“当初原是小人撺掇先生来的，今日遇而不遇，却是小人带累于先生。小人情愿代先生偿了欠账，备下车马，送先生回魏，先生意下如何？”张仪道：“我亦无颜归魏了。欲往秦邦一游，恨无资斧。”贾舍人道：“先生欲游秦，莫非秦那还有同学兄弟么？”张仪道：“非也。当今七国中，惟秦最强，秦之力可以困赵。我往秦，幸得事秦王用事，可报苏秦之仇耳。”贾舍人道：“先生若往他国，小人不敢奉承。若欲往秦，小人正欲往彼探亲，依旧与小人同载。彼此得伴岂不美哉。”张仪大喜道：“世间有此高义，足令苏秦愧死。”遂与贾舍人为八拜之交。 \\n 贾舍人替张仪算还店钱，见车马在门，二人同载，望西秦一路而行。路间为张仪制衣装、买仆从，凡仪所需，不惜财费。及至秦国，复大出金帛赂秦惠文王左右，为张仪延誉。 \\n 时惠文王方悔失苏秦，闻左右之荐，即时召见，拜为客卿。与之谋诸侯之事。贾舍人乃辞去，张仪一泪道：“始吾困厄至甚，赖子之力，得显用秦国，方图报德，何遂言去耶？”贾舍人笑道：“臣非能知君，知君者乃苏相国也。”张仪愕然。 \\n 良久便问道：“子以资斧给我，何言苏相国那？”贾舍人道：“相国方倡合纵之约，虑秦伐赵败其事。思可以得秦之柄者，非君不可。故先遣臣伪为贾人，招君至赵。又恐君安于小，就故意怠慢，激怒于君，君果萌游秦之意。相君乃大出金资付臣，分付恣君所用，必得秦柄而后己。今君已用于秦，臣请归报相君。”张仪叹道：“嗟乎，我在季子术中，而我不觉，我不及季子远矣。烦君多谢季子。当季子之身，不敢言伐赵二字，以此报季子玉成之德也。” \\n 贾舍人回报苏秦。秦乃奏赵肃侯道：“秦兵果不出矣。”于是拜辞往韩。见韩宣惠公道：“韩地方九百余里，带甲数十万。然天下之强弓劲弩，皆从韩出。今大王事秦，秦必求割地为贽，明年将复求之，夫韩地有限，而秦欲无穷，再三割则韩地尽矣。俗谚云：宁为鸡口，勿为牛后。以大王之贤，挟疆韩之兵，而有牛后之名，臣窃羞之。”宣惠公蹵然道：“愿以国听于先生。”如赵王约，亦赠苏秦黄金百镒。苏秦乃过魏，说魏王道：“魏地方千里，然而人民之众，车马之多，无如魏者。于以抗秦有余也。今乃听群臣之言，欲割地而臣事秦，倘秦求无已，将若之何？大王诚能听臣，六国从亲并力制秦，可使永无秦患。臣今奉赵王之命来此约从。”魏惠王道：“寡人愚不肖，自取败辱。今先生以长策下教寡人，敢不从命。”亦赠金帛一车。 \\n 苏秦复造齐臣，说齐宣王道：“臣闻临淄之涂，车轂击人肩摩，富盛天下莫比，乃西而而谋事秦，宁不耻乎？且齐地去秦甚远，秦兵必不能及，齐事秦何为？臣愿大王从赵王约，六国和亲，互相救援。”齐宣王道：“谨受教。”苏秦乃驱车向南，说楚威王道：“楚地五千余里，天下莫强，秦之所患莫如楚。楚强则秦弱，秦强则楚弱。今列国之士，非纵则衡，夫合纵则诸侯将割地以事楚，连衡则楚将割地以事秦。此二策者相去远矣。”楚威王道：“先生之言，楚之福也。”秦乃北行回报。 \\n 赵肃侯行过洛阳，诸侯各发使送之；仪仗旌旄，前遮后拥；车骑辎重，连接二十里不绝。威仪比于王者，一路官员望尘下拜。 \\n 周显王闻苏秦将至，预使人扫除道路，设供帐于郊外，以迎之。秦之老母，扶杖旁观，啧啧惊叹；二弟及妻嫂侧目不敢仰视，俯伏郊迎。苏秦在车中谓其嫂道：“嫂向不为我炊，今又何恭之过也？”嫂觳觫答道：“见季子位高而金多，不容不敬畏耳。”苏秦不觉喟然叹道：“世情看冷暖，人而逐高低。吾今日乃知富贵之不可少也。”于是以车载其亲属，同归故里。起建大宅，聚族而居之。复散千金以赡宗党。今河南府城内有苏秦宅遗坵，相传有人掘之，得金百锭，盖当时所埋也。 \\n 秦弟代、厉羡其兄之贵盛，亦习阴符学游说之术。苏秦住家数日，乃发车往赵。赵肃侯封为武安君，遣使约齐、楚、魏、韩、燕、五国之君，俱到洹水相会。 \\n 苏秦同赵肃侯预至洹水，筑坛布位以待诸侯。燕文公先到，次韩宣惠公到，不数日魏惠王、齐宣王、楚威王陆续俱到。 \\n 苏秦先与各国大夫相见，私议坐次。论来楚、燕是个老国，齐、韩、赵、魏都是史姓新国，但此时战争之际，以国之大小为叔。楚最大者，次之魏，次之次赵、次燕，次韩。内中是齐、魏已称王，赵、燕、韩尚称侯，爵位相悬相叔不使。于是苏秦逵议六国一概称王。赵王为约主，居主位。楚王等以次居客位，先与各国会议停当，至期各登盟坛，照位排立。苏秦历阶而上，启告六王道：“诸君山东大国，位皆王爵，地广兵多，足以自雄。秦乃牧马贱夫（秦始祖并子为周牧马），据咸阳之险，蚕食列国。诸君能以北面之礼事秦乎？”诸侯皆道：“不愿事秦，愿秦先生明教。”苏秦道：“合从摈秦之策，向者已悉。陈于诸君之前矣。今日但当刑牲歃血，誓于神明，结为兄弟，务期患难相恤。”六王皆拱手道：“谨受教。”秦遂捧盘，请六王以次献血，拜告天地及六国祖宗，一国背盟五国共击。写下誓书六通，六国各收一通，然后就宴。赵王道：“苏秦以大策奠安，六国宜封高爵。俾其往来，六国坚此从约。”五王皆道：“赵王之言是也。” \\n 于是六王合封苏秦为纵约长，兼佩六国相印，金牌剔总，辖六国臣民。又各赐黄金百镒，良马十乘，苏秦谢恩。六王各散归国，苏秦随赵肃侯志使。此乃周显王三十六年事也。史官有诗显叹： \\n 惟要遂水晢明神，唇齿相依骨肉亲。 \\n 假使合纵终不解，何难协力灭孤秦。 \\n 是年魏惠王、燕文王俱薨。魏襄王、燕易王嗣位。苏秦既合纵六国。遂将纵约写一通投于秦关，关吏送与秦惠文王观之。惠文王大惊，谓相国公孙衍道：“若六国为一，寡人之进取无望矣。必须画一计，散其纵约，方可图大事。”公孙衍道：“首纵约者，赵也。大王兴师伐赵，视其先救赵者，即移兵伐之，如是则诸侯惧而纵约可散矣。”时张仪在坐，意不欲伐赵，以负苏秦之待。乃进言道：“六国新合其势未可猝离，出秦如则韩军宜阳，楚军武关，魏军河外，齐涉清河，燕悉锐师以助战，秦师拒关不暇，何暇他夫？近秦之国，无如魏，而燕王北最远大，遣使以重赂求成于魏，以疑各国之心，而复与燕太子结婚，如此则纵约自解矣。”惠文王称善，乃许魏还里陵等七城以讲和。魏亦使人报秦之聘，复以女许配秦太子。赵王闻之，召苏秦责之道：“子倡为纵约六国，和魏相与摈秦令，未睮年而魏、燕二国皆与秦通，纵约之不足恃明矣。倘秦兵猝然加赵，尚可望二国之救乎？”苏秦惶恐谢道：“臣请为大王出使燕国，必有以报魏也。” \\n 秦乃去赵适燕，燕易王以为相国。时易王新即位，齐宣王乘丧伐之取十城。易王谓苏秦道：“始先君以国听于六国和亲令，先君之骨未寒，而齐兵压境，取我十城，如洹水之誓何？”苏秦道：“臣请为大王使齐，奉十城以还燕。”燕易王许之。苏秦见齐宣王道：“燕王者，大王之同盟，而秦王之爱婿也。大王利其十城，不惟燕怨，齐、秦亦怨。齐矣得十城而结二怨，非计也。大王听臣计，不如归燕之十城，以结燕、秦之欢。齐得燕、秦，于以号召天下不难矣。” \\n 宣王大悦，乃以十城还。燕易王之母文夫人素慕苏秦之才，使左右召秦人宫。因与私通，易王知之而不言。秦惧，乃结好于燕相国子之与联儿女之姻；又使其弟苏代、苏厉与子之结为兄弟。欲以自固。文夫人屡召苏秦，秦益惧，不敢往。乃说易王道：“燕齐之势终当相并，臣愿为大王行反间于齐。”易王道：“反间如何？”苏秦答道：“臣伪为得罪于燕，而出奔齐国，齐王必重用臣。臣因败齐之攻，以为燕地。”易王许之，乃败秦相印。秦遂奔齐。齐宣王重其名，以为客卿。 \\n 苏秦因说宣王以田猎钟鼓之乐，宣王好货，因使厚其赋敛。宣王好色，因使妙选宫女。欲俟齐乱而使燕乘之。宣王全然不悟。相国出婴，客卿孟轲极谏，皆不听。 \\n 宣王薨。子湣王地立，初年颇勤国政。娶秦女为王后。封田婴为薛公，号靖郭君。苏秦客卿用事如故。 \\n 话分两头，再说张仪闻苏秦去赵，知纵约将解，不与魏襄陵七邑之地。魏襄王怒，使人索地于秦。秦惠王使公子华为大将，张仪副之。帅师伐魏，攻下蒲阳，即平阳蒲县。仪请于秦王，复以蒲阳还魏，又使公子繇质于魏，与之结好。张仪送之，魏襄玉深感秦王之意。张仪因说道：“秦王遇魏甚厚，得城不取，又纳质焉，魏不可无礼。”于秦宜谋，所以谢之。襄王道：“何以为谢？”张仪道：“土地之外，非秦所欲也。大王刲地以谢秦，秦之爱魏必深。若秦、魏合兵以图诸侯，大王之取偿于他国者，必十倍于今之所献也。”襄玉惑其言，乃献少梁之地以谢秦。地在今西安府韩城县，又不敢受质；秦王大悦，因罢公孙衍，用张仪为相。 \\n 时楚威王已薨，子熊槐立，是为怀王。张仪乃遣人致书怀王，迎其妻子。且言昔日盗璧之冤，楚怀王面责昭阳道：“张仪贤士，子何不荐于先君，而迫之使为秦用也。”昭阳嘿然甚愧，归家发病死。怀王惧张仪秦用，复申苏秦合纵之约，结连诸侯。而苏秦已得罪于燕，去燕奔齐。 \\n 张仪乃见秦王，辞相印。自请往魏，惠文王问道：“君舍秦往魏，何意？”仪答道：“六国溺于苏秦之说，未能即解。臣若得魏柄，请令魏王先事秦，以为诸侯之倡。”惠文王许之。仪遂投魏，魏襄王果用为相国。仪因说道：“大梁南邻楚，北邻赵，东邻齐，西邻韩，而无山川之险可恃。此四分五裂之道也，故非事秦国，不得安魏。”襄王计未定，张仪阴使人招秦师伐魏，大败魏师，取曲沃之地。髯翁有诗云： \\n 仕齐却为燕邦去，相魏翻因秦国来。 \\n 虽则纵横分两路，一般反覆小人才。 \\n 襄王大怒，益不肯事秦。谋为合纵，仍推楚怀王为纵约长。于是苏秦益重于齐。时齐相国田婴病卒，子田文嗣为薛公，号为孟尝君。田婴有子四十余人，田文乃贱妾之子，以五月五日生。初生时，田婴戒其妾，弃之勿育。妾不忍弃乃私育之。既长，五岁妾乃引见田婴，婴怒其违命。田文顿首道：“父所以见弃者，何故？”田婴道：“世人相传，五月五日为凶日。生子者长与户齐，将不利于父母。”文答道：“人生受命于天，岂受命于户耶？必若受命于户，何不增而高之？”婴不能答，然暗暗称奇。及文长十余岁，使能接应宾客。宾客皆乐与之游，为之延与，诸侯使首至齐皆求见田文。于是田婴以文为贤，立为嫡子。遂断（讠幸）公之爵，号孟尝君。孟尝君既嗣位，大筑馆舍以招天下之士。凡士来投者，不问贤愚无不收留。天下亡人有罪者，皆归之。孟尝君虽贵，其饮食与诸客同。一日待客夜食，有人蔽其火光，客疑饭有二等，投箸辞去。田文起坐，自持饭比之，果然无二。客叹道：“以孟尝君之待士如此，而我过疑之，我真小人矣。尚何面目立其门下！”乃引刀自刭而死。不知后事如何，且看下文分解。 \\n 澹游子评 \\n 前赵肃侯闻秦相公孙衍攻魏取胜，遂欲移兵加赵。时赵正在危急，而苏秦计欲令门客毕成往魏，寻访张仪，计属迂甚。幸仪于楚不得志，又遇此两□昭阳苔辱，被困而归故土。适与毕成，今耳得，若仪不受。昭阳笞辱，淹留楚国。或被笞后不返故乡，别往他所，则毕成之寻访，虽有着，终难免跋涉。日久，又言仪至赵，第五日方得投刺。又候数日仍不见，复投刺往辞，而又故为迟迟。虽曰行计，倘秦兵卒然而至，虽多此凑趣之机缘，亦难济目前之急也。孟子云：“吾之不遇鲁侯，天也”。凡此之类亦属天也。马正龙必有云，而隐现莫测。鱼必得水，则自在游泳。风筝以风势而高，飞马灯以火势而旋驰，人以钱财为资身。用此数事，皆在外之物，与本身全不相蒙，而竟不能离遏。如一有失则龙不能天矫，鱼不能翔舞，风筝不能起飞，马灯不能行动，人不能为人事矣。设使苏秦虽以诡计激张仪使用秦国，阴主秦柄，若不顶赚此金银，以济仪种种用度，亦难成，此妙计矣哉。古云有钱十万神可通，自古及今何莫非。以白镪为事，史公传货殖，鲁子论钱神，营谋为鬼，笑贳酒鹔鷞离可胜言耶。 \\n 秦以一国独支楚、齐、魏、赵、燕、韩六国。纵苏秦计者，六国胜秦，从余今日论者、还是秦胜六国。俗言宁独盗一狗，不可合盗一牛。欲此六国君合为一心，以御秦抑亦难乎？不若一秦国独谋六国为易也。纵使六国合纵灭得秦国，安知，日后六国中，岂无如秦国蚕食五国乎？故以事势论之，六国必不能胜一秦国也。况六国君心参差不齐，掣肘牵制，如彼歃誓云：“一国背盟，五国共击。”仍在启其争斗之心。若五国被责，不胜必投秦国。四国被责，不胜亦投秦国。如是秦不待谋战，六国自相鱼肉而驱之使向秦也。以不用战谋，尚能使来投诚，岂非秦胜六国易易耶！ \\n 首背合纵盟者在魏。果为不是，而齐宣王乘燕丧伐取十城，则其罪又较魏更甚，无理极矣。苏秦自倡合纵，反借秦说齐以诳还燕十城；又说结燕、秦之欢；齐得燕、秦号召天下不难等语，以为棘动见听则虽齐、魏二国败盟，实苏秦自败矣。又因文夫人故，出奔齐国，说宣王田猎好货好色，俟其自乱，使燕乘之，以成反间之计助燕。如今之虔婆（饣舌）张女之心事，送与李姑，又以李姑之背非，述于张女。誂成张李两家成仇，则又向两处各相劝解，真是阿谀苟容，窃耻权势以顺为正，妾妇之道者。 \\n 魏襄王贪鄙，又欲推楚怀王为纵约长。此正是盲人骑瞎马，虽张仪倾险，反覆往来楚、魏，将两国君主抑揄搏弄，运其私智，实尤此二君之木偶，不志相助其成功耳。 \\n 田婴为齐相国，亦熟此虔婆语。以五月五日生子不利，父母为讳忌，不有此肖子直理谏诤，空负此一世英雄矣。语云：“要知未来，先察已往。”如田文甫及五龄，析理彰明，他日伟器，岂待言耶。战国四公子，曰信陵君魏无忌，孟尝君齐田文，此二君最佳，不独能拯贫困，慷慨四方，识理明势，谋画审情，即一量度，舒缓宽广莫测。若平原君赵胜，春申君黄歇，恐与前二君有天壤相远。若六国君主俱如信陵、孟尝二公子等，虽百张仪亦难往来掉弄是非，苏秦亦得全其合纵计，赢秦氏，亦不得轻帝天下矣。噫！ \\n  \\n   \\n  "}
{"章节": "卷之三下 死苏秦遗智杀刺客 狡张仪诳楚玩怀王", "正文": "  \\n 卷之三下　死苏秦遗智杀刺客　狡张仪诳楚玩怀王 \\n 　 \\n 却说孟尝君见客自刎而死，哭临其丧，甚为哀恸。众客无不感动，归者益众，食客尝蒲数千人。诸侯闻孟尝君之贤，且多宾客，皆尊重齐国，相戒不敢犯其境。正是： \\n 虎豹踞山禽兽远，蚊龙在水怪鱼藏。 \\n 堂中有客三千辈，天下人人畏孟尝。 \\n 再说张仪相魏三年，而魏襄王薨，子哀王立。楚怀王遣使吊丧，因征兵伐秦。哀王许之。韩宣惠王、赵武灵王，即肃侯子，燕王哈，即易王子，皆乐于从兵。楚使者至齐，齐滑王集群臣问计左右，皆道：“秦与齐，甥舅之亲，未有仇隙，不可伐。”苏秦主合纵之约，坚执以为可伐。孟尝君独进言道：“言可伐与不可伐，皆非也。伐则结秦之仇，不伐则触五国之怒。以臣愚计，莫如发兵而缓其行，兵发则不与五国为异，同行缓则可观望为进退。”湣王以为然。即使孟尝君率兵二万以往。 \\n 孟尝君方出齐郊，遽称得病延医疗治，一路耽搁不行。却说韩、赵、魏、燕四王，与楚怀王相会于函谷关外，关在今河南府灵宝县，刻期进攻。怀王虽为纵约长，那四王各将其军，不相统一。秦守将樗里疾，大开关门，陈兵索战。五国互相推诿，莫敢先发。相持数日。樗里疾出奇兵绝楚饷道，楚兵乏食，兵士皆哗。樗里疾乘机袭之，楚兵败走，于是四国皆还。孟尝君未至秦境，而五国之师已撤矣。此乃孟尝君之巧计也。孟尝君回。齐湣王叹道：“几误听苏秦之计。”乃赠孟尝君黄金百斤，为食客费，盖受重之。苏秦自愧以为不及。楚怀王恐齐、秦交合，乃遣使厚诘于孟尝君，与齐申盟结好，两国聘使往来不绝。 \\n 自齐宣王之世，苏秦专贵宠用。左右贵戚多有妒之者。及湣王时秦宠未衰。今日滑王不用苏秦之计，却依了孟尝君，果然伐秦失利。孟尝君受多金之赏，左右遂疑滑王已不喜苏秦矣。乃募壮士怀利匕首刺苏秦于朝，匕首入秦腹，秦以手按腹而走。诉于湣王。湣王命擒贼，贼已逃去，不可得。苏秦道：“臣死之后，愿大王斩臣之头，号令于市。道：‘苏秦为也行反间于齐。今幸诛死。有人知其阴事来告者，赏以千金。’如是则贼可得也。”言讫拔出匕首，血流蒲地而死。滑王依其言，号令苏秦之头于齐市中。 \\n 须臾，有人过其头下，见赏格自夸于人道：“杀苏秦者，我也。”市吏因执之以见湣王。王令到寇以严刑，鞠之尽得主使之人。凡数家皆诛灭之。史官论苏秦虽身死，犹能用计自报其仇，可谓智矣。而身不免见刺，岂非反覆不忠之报乎。 \\n 苏秦死后，其宾客往往泄苏秦之谋，言秦为燕而仕齐。湣王始悟苏秦之诈，自是与燕有隙。欲使孟尝君将兵伐燕，苏代说燕王纳质子以和齐，燕王从之。使苏厉引质子来见湣王。湣王恨苏秦不已，欲囚苏厉。苏厉呼叫道：“燕王欲以国依秦，臣之兄弟陈大王之威德，以为事秦不如事齐，故使臣纳质请平，大王奈何疑死者之心，而加生者之罪乎？”湣王悦，乃厚待苏厉，厉遂委质为齐大夫。苏代留仕燕国，史官有苏秦赞，道： \\n 季子周人，师事鬼谷。揣摩既就，阴符伏读。 \\n 合纵离横，佩印者六。晚节不终，燕齐反覆。 \\n 再说张仪见六国伐秦无成，心中暗喜。及闻苏秦已死，乃大喜道：“今日乃我吐舌之时。”民遂乘间说魏哀王道：“以秦之强御王国而有余，此其不可抗明矣。本倡合纵之议者苏秦。而秦且不保其身，况能保人国乎？夫亲兄弟共父母者，或因钱财争斗不休，况异国哉？大王犹执苏秦之议，不肯事秦，倘列国有先事秦者，合兵攻魏，魏其危矣。”哀王道：“寡人愿从相国事秦，诚恐秦不见纳，奈何？”张仪答道：“臣请为大王谢罪于秦，以结两国之好。”哀王乃饰车从，遣张仪入秦求和。于是秦、魏通好。张仪遂留秦，仍为秦相。 \\n 再说齐滑王乘燕王哈让国于燕相国子之，哙反北面列于臣位。燕人不服，而自相乱。滑王命匡章为大将，率兵伐之。凡五十日，兵不留行，直达燕都。百姓开门纳之，遂擒子之处死，意欲灭燕。而燕士卒虽恨子之，未尝忘燕，乃共立故太子平为昭王。郭隗为相国，于易水（即保定府娄州）筑高台，积金台上以奉四方贤士，名曰招贤台，亦曰黄金台。后昭王用乐毅计，说赵、韩、魏、秦等国共伐齐，以雪二十八年御恨之怨。遂大破齐国，湣王竟以身免。此是后话不提。 \\n 却说齐湣王既胜燕，杀王啥与子之，威振天下。秦惠文王患之。而楚怀王为纵约长，与齐深相结纳，置符为信。秦王欲离间齐楚之党，召张仪问计。张仪奏道：“臣凭三寸不烂之舌，南游于楚，伺便进言，必使楚王绝齐，而亲于秦。”惠文王道：“寡人听子。”张仪乃辞相印，游楚。知怀王有嬖臣姓靳名尚，在王左右，言无不从。乃先以重贿纳交于尚，然后往见怀王。怀王重张仪之名，迎之于郊。赐坐而问道：“先生辱临敝邑，有何见教？”张仪道：“臣之此来，欲合秦、楚之交耳。”楚怀王道：“寡人岂不愿纳交于秦哉！但秦侵伐不已，是以不敢求亲也。”张仪答道：“今天下之国虽七，然大者无过楚、齐与秦而三耳，秦东合于齐，则齐重；南合于楚，则楚重；然寡君之意，窃在楚，而不在齐。何也？以齐为婚姻之国，而负秦独深也。寡君欲事大王，虽仪亦愿为大王门阑之厮。而大王与齐通好，犯寡君之所忌。大王诚能闭关而绝齐，寡君顾以商君所取楚商於之地六百里，还归于楚；使秦女为大王箕帚妾。秦楚世为婚姻兄弟，以御诸侯之患，惟大王纳之。”怀王大悦道：“秦肯还楚故地，寡人又何爱于齐！” \\n 群臣皆以楚复得地，合词称贺。独一人挺然出奏道：“不可不可。以臣观之，此事宜吊，不宜贺。”楚怀王视之，乃客卿陈轸也。怀王道：“寡人不费一兵，坐而得地六百里。群臣贺，子独吊，何故？”陈轸道：“王以张仪为可信乎？”怀王笑道：“何为不信？”陈轸道：“秦所以重楚者，以有齐也。今若绝齐则楚孤矣。秦何重于孤国而封六百里之地以奉之耶？此张仪之诡计也。倘绝齐而张仪负王，不与王地，齐又怨王而反附于秦。齐、秦合而攻楚，楚亡可待矣。臣所谓宜吊者为此也。王不如先遣一使，随张仪往秦受地，地入楚而后绝齐未晚。”大夫屈平进言道：“陈轸之言是也。张仪反覆小人，决不可信。”嬖臣靳尚道：“不绝齐，秦肯与我地乎？”怀王点头道：“张仪不负寡人明矣。陈子闭口勿言。请看寡人受地。”遂以相印授张仪，赐黄金百镒，良马十驷，命北关守将勿通齐使。 \\n 一面使逢侯丑随张仪入秦受地。张仪一路与逢侯丑饮酒谈心，欢若骨肉。将近咸阳，张仪诈作酒醉，失足坠于车下，左右慌忙扶起。张仪告道：“吾足胫损伤，急欲就医。”先乘卧车入城，表奏秦王，留逢侯丑于馆驿，仪闭门养病不入朝。逢侯丑来见秦王不得，往候张仪。只推未愈，如此二月。丑乃上书秦王，述张仪许地之言。惠文王答书道：“仪如有约，寡人必当践之。但闻与齐尚，尚未决绝寡人，恐受欺于楚，非得张仪病起，不可信也。” \\n 逢侯丑再往张仪之门，仪终不出。乃遣人以秦王之言还报怀王。怀王道：“秦犹谓楚之绝齐未甚耶？”乃遣勇士宋遗假道于宋，借宋符直造齐界，辱骂湣王。湣王大怒，遂遣使西入秦，愿与秦共攻楚国。 \\n 张仪闻齐使至，知其计已行。乃称病愈入朝，遇逢侯丑于朝门，故意讶道：“将军何不受地，乃尚淹我国耶？”丑答道：“秦王专候相国面决。今幸相国玉体无恙，请入言於王，早定地界，回覆寡君。”张仪道：“此事何须关白秦王耶。仪所言者，乃仪之俸邑六里，自愿献于楚王耳。”丑道：“臣受命于寡君，言商於之地六百里，未闻只六里也。”张仪道：“楚王殆误听乎。秦地皆百战所得，岂肯以尺土让人，况六百里哉！”逢侯丑还报怀王，怀王大怒道：“张仪果是反覆小人，吾得之必生食其肉。”遂传旨发兵攻秦。客卿陈轸进言道：“臣今日可以开口乎？”怀王道：“寡人不听先生之言，为陖贼所欺。先生今日有何妙计？”陈轸道：“大王已失齐助，今复攻秦未见利也。不如割两城以赂秦，与之合兵而攻齐。虽失地于秦，尚可取偿于齐。”怀王道：“本欺楚者秦也。齐何罪焉合兵而攻。齐人将笑吾。” \\n 即日拜屈丐为大将，逢侯丑副之，兴兵十万，取路天柱山（在汉申府金州）西北而进迳袭蓝田（县在西安府）。秦王命魏章为大将，甘茂为副，起兵十万拒之。一面使人征兵于齐，齐将匡章亦帅师助战。屈丐虽勇，怎当二国夹攻，连战俱北。秦齐之兵追至丹阳，屈丐聚兵复战，被甘茂斩之。前后获首级八万有余，名将逢侯丑等皆死，共七十余人，尽取汉中之地（今汉中府）六百里。 \\n 楚国震动，韩、魏闻楚败，亦谋袭楚。楚怀王大惧，乃使屈平如齐谢罪。使陈轸如秦军，献二城以求和。魏章遣人请命于秦王。惠文王道：“寡人欲得黔中之地（今贵州省），请以商于地易之。如允便可罢兵。”魏章奉秦王之命，使人言于怀王。怀王道：“寡人不愿得地，愿得张仪而甘心焉。如上国肯以张仪界楚，寡人情愿献黔中之地为谢。”秦左右忌嫉张仪者，皆道：“以一人而易数百里之地，利莫大焉。”秦惠文王道：“张仪吾股肱之臣，寡人宁不得地，何忍弃之！”张仪自请道：“微臣愿往。”惠文王道：“楚王含盛怒以待先生，往必见杀。故寡人不忍遣也。”张仪奏道：“杀臣一人，而为秦得黔中之地，臣死有余荣矣，况未必死乎。”惠文王说：“先生何计自脱？试为寡人言之。”张仪道：“楚夫人郑袖，美而有智，得王之宠。臣昔在楚时，闻楚王新幸一美人，郑袖谓美人道：‘大王恶人以鼻气触之，子见王必掩其鼻。’美人信其言。楚王问于郑袖道：‘美人见寡人，辄掩鼻何也？’郑袖答道：‘嫌大王体臭，故恶闻之。’楚王大怒，命劓美人之鼻，袖遂专宠。又有嬖臣靳尚媚事郑袖，内外用事。而臣与靳尚相善，臣自料能借其庇，可以不死。大王但诏魏章等留兵汉中，遥为进取之势，楚必然不敢杀臣矣。”秦王乃遣仪行。 \\n 张仪既至楚国，怀王即命使者执而囚之。将择日告于太庙，然后行诛。张仪别遣人打靳尚关节，靳尚入言于郑袖道：“夫人之宠不终矣，奈何？”郑袖问道：“何故？”靳尚道：“秦不知楚王之怒张仪，故遣使足。今闻楚王欲杀仪，秦将还楚侵地，使亲女下嫁于楚，以美人善歌者为胜。以赎张仪之罪，秦女至，楚王必尊而礼之。夫人虽欲擅宠，得乎？”郑袖大惊道：“子有何计，可止其事？”靳尚道：“夫人若为不知者而以利害言于大王，使出张仪还奉，事宜可已。”郑袖乃中夜涕泣言于怀王道：“大王欲以地易张仪，地未入秦，而张仪先至。是秦之有礼于大王也。秦兵一举而席卷汉中，有吞楚之势。若杀张仪以怒之，必将益兵攻楚。我夫妇不能相保，妾中心如刺，饮食不甘者，累日矣。且人臣各为其主，张仪天下智士，其相秦国久，与秦偏厚何怪其然，大王若厚仪以礼，仪之事楚，亦犹秦也。”怀王道：“卿勿忧容，寡人从长计议。”靳尚复乘间言道：“杀一张仪，何损于秦？而又失黔中数百里之地。不如留仪以为和秦之地。”怀王意亦惜黔中之地，不肯与秦。 \\n 于是出张仪，因厚礼之。张仪遂说怀王以事秦之利，怀王即遣张仪归秦，通两国之好。 \\n 屈平出使齐国而归，闻张仪已去，乃谏道：“前大王见欺于张仪，仪至臣以为大王必烹其肉而食之，今反赦之不诛。又欲听其邪说，率先事秦。夫匹夫犹不忘仇仇，况君乎？未得秦欢而先触天下之公愤。臣窃以为非计也。”怀王悔，使人驾招车追之。张仪已星驰出郊二日矣。张仪既还秦，魏章亦班师而归，史臣有诗云： \\n 张仪反覆为嬴秦，朝作俘囚暮上宾。 \\n 堪笑怀王如木偶，不从忠计听谄人。 \\n 张仪谓秦王道：“仪万死一生，得复见大王之面，楚王诚畏秦甚，虽然不可使臣失信于楚，大王诚割汉中之半，以为楚德，与为婚姻。臣请借楚为端，说六国连袂以事秦。”秦王许之，遂割汉中五县，遣人往楚修好；因求怀王之女为太子荡妃；复以秦女许妻怀王之少子兰。怀王大喜，以为张仪果不欺楚也。 \\n 秦王念张仪之劳，封以五邑，号武信君。因具黄金、白璧、高车、驷马，使以连衡之术往说列国。张仪果见齐湣王道：“大王自料土地孰与秦广，甲兵孰与秦强？从人为齐计者，皆谓齐去秦远，可以无患。此但狃于目前，不顾后患。今秦、楚嫁女娶妇，结昆弟之好。三晋莫不悚惧，争献地以事秦。大王独与秦为仇，秦驱韩魏攻齐之南境，悉赵兵渡黄河以乘临淄、即墨之敝，大王虽欲事秦，尚可得乎？今日之计，事秦者安，背秦者危。”齐湣王道：“寡人愿以国听于先生。”乃厚赠张仪。仪复西说赵王道：“敝邑秦王有敝甲调兵，愿与君会于邯郸之下。使微臣先闻于左右，大王所恃者苏秦之约耳。秦背燕逃齐又以反诛，一身不保而人犹信之，误矣。今秦、楚结婚；齐献鱼盐之地；韩、魏称东藩之臣，是五国为一也。大王欲以孤赵，抗五国之锋，万无一幸。故臣为大王计，莫如事秦。”赵王许诺。仪复北往燕国，说燕昭王道：“大王所最亲者，莫如赵。昔赵襄子尝以其姊为代王夫人，襄子欲并代国，约与代王为好，会令工人制为长柄金斗（饮器方者曰斗）。方宴，厨人进羹，反斗柄以击代王，破脑而死。遂袭据代国，其姊闻之泣而呼天，因摩筓（簪属）以自刺。后人因号其山，曰摩筓之山（在大同蔚州）。夫亲姊犹欺之以取利，况他人哉！今赵王已割地谢过于秦，将入朝，秦王于渑（音免）池（在今河南府永宁县）一旦驱赵而攻燕，则易水长城非六王之有也。”燕昭王道：“寡人愿献恒山之东五城以和秦。”张仪连衡之说既行，将归报秦。未至咸阳，秦惠文王已病薨。太子荡即位，是为武王。齐湣初听张仪之说，以为三晋皆已献地事秦，故不敢自异，及闻仪说齐之后，方往说赵，以仪为欺，大怒。又闻秦惠文王之薨，乃使孟尝君致书列国，约共背秦复为合纵。疑楚已结婚姻于秦，恐其不从，先欲伐之。楚怀王遣其太子献为质于齐，齐兵乃止。湣王自为纵约长，结连诸侯。约能得张仪者赏以十城。秦武王生性粗直，自为太子时，素恶张仪之多诈，群臣先忌仪，宠者至是皆谄谮之。仪惧祸，乃入见武王道：“仪有愚计，愿效于左右。”武王道：“君计安出？”张仪道：“闻齐王甚憎仪，仪之所在，必兴师伐之。仪愿辞大王东往大梁，齐之伐梁必矣。梁、齐兵连而不解，大王乃乘间伐韩。通三用以窥周室，此王业也。”武王以为然，乃具革车三十乘，送张仪入大梁。魏哀王（襄王之子）用为相国，以代公孙衍之位，衍乃去魏入秦。齐湣王知张仪相魏，果然大怒。兴师伐魏，魏哀王大惧。谋于张仪，仪乃使其舍人冯喜伪为楚客，见湣王道：“闻大王甚憎张仪，信乎？”滑王答道：“然。”冯喜道：“大王如憎仪，愿无伐魏也。臣适从咸阳来，闻仪去秦时，与秦王有约，言齐王恶仪，仪所在必与师伐之。故秦王具车乘送仪于魏，欲以挑齐、魏之斗，齐、魏兵连而不解，秦乃得乘间而图事于北方。王今伐魏中仪计，王不如无伐，使秦不信张仪，仪虽在魏亦无能为矣。” \\n 湣王遂罢兵不伐魏。魏哀王益厚张仪。逾年，张仪竟病卒于魏。正应前鬼谷子所占云：“苏秦先吉后凶，张仪先凶后吉。”又云：“秦说先行，仪当晚达。”张仪果先为楚昭阳之辱，几欲鞭死；后得苏秦之激，入秦为相，名重六国，并得无伤，仍卒本国，则先凶后吉，晚达之言一毫不爽。而苏秦始虽不遇于秦，鬼谷曾言，如失志，当于阴符篇探讨，既相六国，荣显已极。时张仪尚在困苦，岂非秦先吉说先行乎！及至齐国被刺后，凶之言益验。鬼谷子又云：“汝二人异日宜互相推让，以成名誉。”果苏秦荐张仪于秦，张仪阴主秦柄，使不伐苏秦所在之国，以报汲引之情，互相成名又验。鬼谷尝有书遗于苏、张二人曰： \\n 二足下功名赫赫，但春华至秋，不得久茂。 \\n 今二子好朝露之荣，忽长久之功，轻乔松之永延，贵一旦之浮爵。夫女爱不及席，男欢不毕输，痛哉！ \\n 鬼谷子处人间数百岁，后不知所之，有“阴符”“鬼谷”二书行于世。 \\n 澹游子评 \\n 田文论从五国伐秦与否，仿佛孙膑论救韩与不救同调异事。膑曰：“若不救韩，是弃韩肥魏；言不救者，非韩未敝往救之，先受其危；亦非文曰伐则结秦之仇。论伐者为非，不伐触五国之怒，言不伐亦非。”膑曰：“许韩必救，俟魏兵弊，攻弊魏存，危韩力少功多。”文曰发兵缓行，兵发，与五国不异，缓行则可观望。进退谋略，皆佳。 \\n 苏秦居河南洛阳，学于鬼谷，艰难于秦不用，于周显王不喜爱，于赵相奉阳君始仕。燕文公，既赵肃侯，次韩宣惠公，次魏惠王，次齐宣王，次楚威王。洹水合纵，佩六国相印，统辖六国军民，威名大丕，此因苦志，昔年当受此享。然不谅时势，人心移易，贪鄙目前。各君贰心，尤执己见。合纵坚拗，匕首入腹，由斯至也。在以死后讣报刺家，虽曰九泉快心，亦自先受身尸分斩，号令徒博一间耳。抑又死后遗臭，晚节不终，燕齐反覆议谤乎。 \\n 苏秦死得甚不干净，皆因在日作事无成，死后被人作话柄尔，故张仪藉言身且不保，安望其保国。又曰亲兄弟，共父母，尚以钱财争斗，况异国等语，实为确切。盖六国外虽共盟，同声遵依合纵，内实反覆，不常。惟利自视，稍有目前益处，即亦不顾山盟海誓。却被张仪看得透逖，故敢轻身率入他国，如自己家中一般，其拿得稳者，参得透也。 \\n 楚怀王被张仪轻许商于六百里地面，反以陈轸之言为非，令闭口勿言，看寡人受地，已属笑事。又益好佞称庆其总，欲人捧腹不绝耳。及逢侯丑还报，又大怒，而欲得张仪生食其肉，何其愦愦乎。至如陈轸计割两城赂秦，合兵攻齐，仍欲取偿于齐。怀王辞答以欺楚本秦，与齐无罪，若反与秦合兵攻齐，人将笑吾等语，又似明理之君，非呆竖所道者。若论其势，从陈轸议固为不可。如怀王独攻强秦，憎怒一时，即一秦国尚不能必胜，况不虑齐助乎？以秦、齐二大国，同心拒楚，不败何待！为楚之计，今虽受秦欺诈，又失齐助，宜坚守待时亦可。如急欲复仇，则割两城，使能事至齐说明谢过，同力攻秦，庶或可以胜秦。一以原齐向好，一以受欺于秦，不被其再辱。乃计不出此，徒博一时血气，师丧地失。复以如齐谢罪，如秦献城，又种种奇想。欲以地易张仪，及仪至又不即杀，反听嬖细，敬礼又使归秦通好，许秦婚姻，为仪不欺楚。德之谚云：“娶妻不得力，一世烦恼；买卖不得时，一遭。”今怀王以一国君长，不如常人，受欺张仪一次、两次、三四次，未足为常，直待身死异国，而后免于秦，斯此真木偶人耳。任人搬演，无主之人，一至斯哉！ \\n 苏秦之合纵计，与六国之君序兄弟也，反各不见信，瞬息背败。张仪以连衡术说六国事秦，此尊卑上下悬绝，非以兄弟比肩为然。乃君臣之分，反喜儿听，乐与相从，虽湣王共约背秦，乃一时兴头耳。吾知六国终不免称臣于秦也哉！ \\n 张仪之诈，非惟异国憎恨，即秦武王亦恶之。然虽湣王、武王等恨其欺诈，欲得而杀之甚易，而彼竟以欺诈脱鬼，此所以为大狡狯也乎！ \\n 鬼谷遗书于苏、张二人，何等澈底，指示唤醒迷途。惜二子溺于人欲，贪其目前娱快，不顾死后昏昏，细究世道扰攘之中，无一实济，真似早露、春花。思此二人当日事业，岂不赫赫，故公孙衍得以大丈夫称之，而今安在乎？吾夫子云：不义而富且贵，于吾如浮云、之漠然，无所动于其中也。 \\n 此书以鬼谷先生起，以鬼谷先生终，中述孙、庞、苏、张四人。自始至终，一生事业，往来列国，如层波叠浪，反覆顷侧，忽尔高山，忽尔平壤，直至钟鸣漏尽而后己，焉未以鬼谷一书唤醒今古。 \\n  \\n   \\n  "}
