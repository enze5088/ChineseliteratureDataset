{"章节": "达摩宝传叙", "正文": "  \\n 达摩宝传叙 \\n 　 \\n 达摩宝传释氏遗文。通达之谓广大之称。括尽要道至德。不外三教正理。锄完异端邪术以及四果旁门。乃修性了命之至道。至在有情下种。为返本还源之真经。道在顺死逆生。实无愧。西天廿八菩提尊遵奉天命。兹以为东林第一达摩祖接续道根。口授心法。不在文字经中论。性悟神运。勿许形色身外寻。三皈五戒。作修道之把柄。一花五叶。留收圆之定凭。初度武帝不识。由宿孽以未尽。次指神光大悟。幸续灯而有人。受胭脂以偈言。因钓坎阳。必用离阴为遵引。收宗横而改正。凡度后全赖先生以曲成埋履。过江。设殿。一切变端本老祖神通显应。受辱。含齿。拜师。几番忍耐。喻后世低心化人。纵有不明度人之师尊。不知访道之学人。莫不以此为见识。而有灵机巧性生。真传道妙用。真求道良箴。望读是书。身体力行。句句芟心中之荒芜。言言破天下之迷津。揣辞拨开迷人网。求道悟透死与生。无尘无垢。功圆预知时至。有道有德。果满自觉期临。诚为救命仙丹。度世佛艇。真正辅世道书。惜无善锓。仆本迂拙。缺少见闻。初越陕西。始获上册残篇。继游填南。复得下卷简文。不堪鄙意补正。汇集一部刊成。以期同登道岸。共出迷津。是幸。 \\n 岁甲寅夏悟真子叙于退省所。 \\n  \\n   \\n  "}
{"章节": "记心印来历", "正文": "  \\n 记心印来历 \\n 　 \\n 尝思性根命蒂。道有体用。木本水源。道有由来。无极以生太极。老君而化释迦。即先天大道根也。然达摩为西二十八祖者。然释迦佛一脉流传。世世承接其统。代代仔肩其绪耳。夫佛出自西城竺干国。父白净梵王。后摩耶氏。秉性慈善。老子见爱。分性放光。国母见光。感而有孕怀二十二载。于周昭王二十四年四月初八日午时降世。姓刹劫。名悉达多太子。自幼大有威德。专务清净。时游四门。见生老病死苦绝。欲出家修道。父母苦阻不从。诚格神人指示。逾城而出。其年一十九岁。居檀持山中。修道三载。心知有形非道。遂复学于阿蓝迦叶处三年。不得定静。又便往蔚头蓝参学一年。亦不明其性宗。自伤叹不已。又得闻号。燃灯古佛。颇有至道。时至中夏。周穆王二十一年。访至东梁山。拜见燃灯。讲道十三日。语下彻悟。始明万法归一至善之道。辞别燃灯。走滕泗二水。留雪山一宿。思其尼山灵秀所钟。知中国文彩方盛。遂归西方兴教。自号释迦牟尼。始舍卫国。大开法门著经说法。觉悟群生。称名曰佛。阐道说法。三十一年法付。 \\n 一祖　摩诃迦叶尊者姓婆罗门。孝帝五年持僧袈沙衣，入云南鸡足山开道。 \\n 二祖　佛从弟阿蓝尊者。 \\n 三祖　商那阿修。姓毗舍多。于周昭王六年生宣王三十二年化。 \\n 四祖　优波彩多。姓首陀。年七十出家平王十一年逝。 \\n 五祖　提哆迦。 \\n 六祖　弥遮迦。 \\n 七祖　婆波蜜。 \\n 八祖　佛陀难提。姓瞿昙。景帝十三年寂。 \\n 九祖　伏驮蜜多。 \\n 十祖　胁尊者。多难生处昭六年寂。 \\n 十一祖　富那夜舍。 \\n 十二祖　马鸣。 \\n 十三祖　迦毗摩罗。行四三千法。度龙众五百。赧王四十一年化。 \\n 十四祖　龙树。至南印度。 \\n 十五祖　迦那提婆。始皇三十五年寂。 \\n 十六祖　罗淹罗多。汉武二十八年寂。 \\n 十七祖　僧伽难提。罗筏成国王太子。生而能言七岁出燕寂。 \\n 十八祖　伽夜舍那。 \\n 十九祖　鸠摩罗多。月氏婆罗门子。 \\n 二十祖　闇夜多。新峰十四年寂。 \\n 廿一祖　婆修盘头。 \\n 廿二祖　摩拿罗。 \\n 廿三祖　鹤勒那。姓婆罗化中邦工说法。 \\n 廿四祖　师子。比丘尊有姓婆罗门至眉宾国多拳生手曰年还我珠处问拳珠众惊示偈。 \\n 廿五祖　婆金斯多。 \\n 廿六祖　不如蜜多。 \\n 廿七祖　般若多罗。 \\n 廿八祖　菩提达摩。 \\n 菩提达摩尊者。为西天二十八心印之祖。作东林初代道统之尊。 \\n 聊记来历。明贤再证。 \\n  \\n   \\n  "}
{"章节": "达摩宝传上卷", "正文": "  \\n 达摩宝传上卷 \\n 　 \\n  \\n 偈　曰 \\n 达天通地一部文摩诃揭谛度众生 \\n 宝秘诸仙五千道卷隐如来三藏经 \\n 赞　曰 \\n 达摩慈悲宝卷传诸佛菩萨下九天 \\n 闻听偈语忙护佑韦驮灵官排两边 \\n 金炉沉檀香烟起法身清静性自然 \\n 大众虔诚体佛语直超三界证涅槃 \\n 南无皈依十方一切　佛法僧　慈悲救世度众生。 \\n 尔时达摩老祖。乃西城南印度国界。大觉金禅。香枝国王三太子。不恋王位。看破荣华。修成西天二十八祖。金莲宝座。不恋圣境。悲世悯人。于天界元年。过东土传立空妙用度人。不尚文字。只口传心授。因见众生不得惺悟。难识妙理。遂高驾祥云。慧眼遥观。见得梁武帝。善气冲空。空中现瑞。只得落下云头。于梁武帝金銮宝殿。武帝见老僧从空而来。惊疑问曰。莫非怪乎擅敢到此。祖曰。西国人也。身藏明超圣境。不觉至此耳。武帝曰。西国到东土有多少路程。祖曰。十万八千里。帝曰。要多少日期可到。祖曰。吾只用半个时辰就到。帝曰。莫非神仙乎。祖曰。虽非神仙。颇有半凡半圣。帝曰。既通凡圣。可晓人之生死根源否。祖曰。知而不知，不知而知。帝曰。 \\n 几世为人几世足几时戒断酒和肉 \\n 你将甚么报君恩谁人与你作眷属 \\n 日间化缘哪里化夜间归向哪里宿 \\n 我将八句来问你谁是天堂谁是狱 \\n 老祖曰。 \\n 九世为人十世足离娘戒断酒和肉 \\n 我将经卷报君恩菩萨与我为眷属 \\n 日间化缘千家化夜间归向茅庵宿 \\n 我将八句来回你我是天堂你是狱 \\n 武帝听得此言。心中大怒。曰。你这和尚，全无道理。祖曰。我有无穷道理，你全然不识。本是你无道理，将来有何好处。帝曰。我曾修下五里一庵。十里一寺。洪阐佛道。有无量功德。你反道我是地狱。并无好处。你这野僧。单瓢执杖。乞化十方。游食僧人。倒是天堂。且有道理又有好处。概是胡说。与我推出斩首。祖曰。斩我不得，我体挂虚空。无处下手。帝曰。你要上前三步死。退后三步亡。祖曰。我横行三步有何妨。武帝叫两班文武。将这和尚带在西廊。来日高设法台。将四十八卷经典叠成莲花宝座。请他登台讲经说法。若是真僧自然明心见性。若是假僧。自有天雷劈死。老祖听得心内自明。众文武大臣将和尚候在西廊。问曰。你这和尚将你来由去处对众一表。使我等得个明白。老祖曰。 \\n 众公卿，听开怀我从混元一气来 \\n 无生是我老父母乳名叫做小皇胎 \\n 小皇胎，弟兄多九十六亿住娑婆 \\n 也有在朝为天子也有为官享快乐 \\n 也有逞能夸豪富也有处贫受奔波 \\n 也有造孽转畜道也有修仙证大罗 \\n 自从寅会失散后算有四万余年多 \\n 我来此，把伴约惹得尔等笑我魔 \\n 我欲转回西方地又忧尔等没下落 \\n 老祖说罢。众文武以为和尚是个疯子。各自退散。及至次日。安设已毕。请和尚登台说法。老祖将四十八卷经典。一览皆通。只四维思寻。并不曾开言讲说。帝曰。请你讲经说法。如何一言不吐。祖曰。 \\n 见性一转三千卷了意一刻百部经 \\n 迷人不识西来意无字真经世难寻 \\n 武帝不识反以为狂。心中恼怒。命左右侍卫各执玉棍。将这和尚逐出去罢。老祖曰。何必待逐恐折尔福。饿死台城。怎得瞑目。武帝越更大怒。急命逐出。只见玉棍一齐打来。老祖闪出殿外。冷叹三声无缘无缘。且行且歌。 \\n 叹富贵假名利迷人太甚尘世上众皇胎概困红尘 \\n 只知道享红福势利侥幸全不思有孽债暗来缠身 \\n 梁武帝结佛缘人爵有分可惜他冤孽重一窍不明 \\n 只忧他福尽时便有祸侵将来后冤报冤困死台城 \\n 佛不忍特命我前来指惺哪知他迷昧甚全不思忖 \\n 莫奈何驾法船又往别郡四部州去寻访有缘之人 \\n 却说老祖歌毕。不免去到金陵。王舍城中黄花山。神光在此讲经说法四十九年。人天百万听讲。老祖到此。果见讲的天花乱坠。地涌金莲。泥牛过海。木马嘶风。神光偶然见得新来一位和尚。不免问他一问。老僧从何而来。祖曰。不远而来。神光曰。既然不远。往日未见来此。祖曰。不得空闲。 \\n 一要上山采灵药又要下海取宝珍 \\n 修造无缝塔一座只因功果未完成 \\n 今日偷闲来到此听尔慈悲讲经文 \\n 神光听这和尚要听讲经。即将经卷展开细说。祖曰。你说的是甚么。神光曰。我说的是法。祖曰。法在那里。曰。法在经书上。祖曰。墨的是字。白的是纸。如何有法。你既说纸上有法。我且画一纸饼与你充饥。神光曰。纸饼如何充饥。祖曰。既然纸饼不能充饥。你说的纸上佛法。怎能了得生死。本属无益。与我拿去烧了。神光曰。我讲经说法度人无量。怎说无益。你岂不是轻贱佛法。罪莫大焉。祖曰。我非轻贱佛法。乃你自己轻贱佛法。全不究佛之心印真法。执著经书说法。可谓不明佛法也。光曰。我既不明。请你来登台说法。祖曰。无法可说。单言一字耳。我西来有个一字。要须弥山为笔。四海水磨墨。天下为纸。难写得下我这个一字。更难画得下我这个形象。看又看不见。描又描不成。有人识得这一字。写得这图形。并丝毫不挂。方能造生死。本来无形象。四季放光明。有人识得玄中妙。便是龙华会上人。 \\n 偈　曰： \\n 达摩原来天外天不讲佛法也成仙 \\n 万卷经书都不用单提生死一毫端 \\n 神光原来好讲经智慧聪明广传人 \\n 今朝不遇达摩度难超三界了死生 \\n 达摩西来一字无全凭心意用功夫 \\n 若要纸上寻佛法笔尖蘸干洞庭湖 \\n 神光听毕。心中大怒。手执铁素珠迎面打来。遂打落老祖门牙二个。祖欲吐出。不忍此地要遭三载大旱。祖欲吞下腹内。又恐破了五脏之戒。只得忍耐。口含齿血。往西而去。 \\n 偈　曰 \\n 达摩含血不能言哪想神光认不全 \\n 船到江边人难度看来有缘又无缘 \\n 武帝神光不低心哪识西来一祖根 \\n 这遭错过难相遇永叫埋没在红尘 \\n 老祖出了王舍城外。将袍袖一展。其齿如故。其血净尽。思度人难处。不免叹道一番。 \\n 叹旁门有字法信口谈论专习的口头禅不究死生 \\n 有修行他不求佛法心印有悟道他不访无字真经 \\n 一味儿讲的是行怪素隐三教人多不究了死超生 \\n 假僧道概习的敲打唱韵有神光他凭的讲说为能 \\n 恁讲的天花坠难了性命到头来更难免十殿阎君 \\n 举眼观旁门内无数人等没几个穷心经访道修行 \\n 我今日度神光又无缘分但不知到何处才有缘分 \\n 却说老祖伤叹已毕。遂往东绿关过。遇一妇人名杨胭脂。便问老祖从何而来。往何而去。老祖曰。自西国而来。特度武帝与神光。欠缘而归。胭脂听说。知是有道德的和尚。便请老祖到家。候入经堂。请升法座。遂行礼拜告曰。吾乃持斋多年。未得明心见性。今日有缘。得遇明师降临。我今发愿为徒。求师慈悲。指示正法。弟子永不忘恩。祖曰。你今发愿求道。事非小可。况女身垢秽多愆。要盟下海天大愿。受持三皈五戒。抱稳正念才可。倘不依愿而行。反遭坠落。万劫难以超升。当再三思而行。不可轻视。胭脂即便跪地。凭佛立愿曰。我若得法忘师。不守皈戒。半途而废。永坠沉沦苦海。万劫难超三界。达摩知是虚情。略点几句偈语云。 \\n 若在三苦求正法单明身中动静功 \\n 法生万物穿三界道包天地遍虚空 \\n 穿骨透髓无不到应现八方妙无穷 \\n 周流四大为真主内无形相外无踪 \\n 常与三家来相会内外一体现金容 \\n 又曰。 \\n 人法两忘是真空活泼动静允执中 \\n 认得自家真人透待诏飞升极乐宫 \\n 脂胭得闻法语。记熟在心。已有数日。遂起心毒死师傅。等武帝与神光前来拜我为师。岂不荣耀幸甚。谁知老祖早明其意。便脱只芒鞋。写留偈语。化作尸骸。遂隐身而去。胭脂见祖已故。急将尸骸葬了。老祖离了东绿关。又伤叹一番。 \\n 叹妇女多迷昧不明自性既回心在吃斋未究死生 \\n 全不思五漏体罪过太甚因前劫多迷昧不晓修行 \\n 变女身多不便作难不尽遵三从和四德听命于人 \\n 杨胭脂既遇我三生有幸就该要求真空不二法门 \\n 我见她口能言心却不正无字经又岂可轻易指陈 \\n 略得点禅机话以为高幸就想要毒死我当人师承 \\n 从此推我来时一条路径我去后恐别出万户千门 \\n 要找个信心人道统继定慧眼观四部洲并无一人 \\n 就只有王舍城神光可信我再去化不转枉来度人 \\n 老祖叹毕。不忍抛弃神光。设法再度。心默一会。将数珠取下十粒。化为十殿阎君。飘然而至。立于神光法台之侧。神光正欲登台。忽见十位秀士到此。神光问曰。各位先生系何方人氏。莫非来此听说法乎。十位答曰。吾等乃是幽冥地府十殿阎君。并非来此听法。因尔阳寿已满。特来钩取尔之生魂。神光听说。大骇一惊曰。我曾说法度众四十九年。费有无穷辛苦。积有无量功德。岂还难躲阎君乎。阎君曰。今天下只有一人能躲。余外概不能免。神光曰。此一人是谁。阎君曰。是前日来此那位黑脸和尚。得明无字真经。性理真传。修成天外闲人。才躲得脱吾等之手。但凡说法修行。口头三昧。盲修瞎炼。不求真传。实受修行者。但是口说能免。其实都躲不脱。神光听说。心中惭愧已极。悔恨自已失缘。只得跪地。向阎君面前讨饶免死。好去追求达摩指示。只得俯伏哀恳。十位恍然化无。神光起身。就向莲台一脚。踏倒莲台。急忙起程。追赶老祖。百万人天扯住。不忍分离而言曰。 \\n 师尊一去好可怜叫人个个泪不干 \\n 百万人天谁为主未知何日转回还 \\n 光曰。 \\n 大众从容听我言一心要去求真传 \\n 异日若能成正果普度众生证涅槃 \\n 师徒恩重与情深如何割舍两离分 \\n 近前听我十嘱咐各自归家莫退心 \\n 一嘱咐皈依佛全凭真心莫贪恩莫恋爱莫争利名 \\n 二六时要与佛常亲常近四时中焚信香报答佛恩 \\n 我离躲阎君手无明未尽劝大众要耐烦牢记在心 \\n 二嘱咐皈依法佛规严令二六时勤功课依法而行 \\n 这皈戒是修行大大把柄切莫要起杂念胡为乱行 \\n 我离躲阎君手神气耗甚劝大众时存养牢记在心 \\n 三嘱咐皈依僧要学清静投佛门守清规别开旁门 \\n 切莫学有为法梦幻泡影或静坐或观空杂念莫生 \\n 我难躲阎君手不明自性劝大众要飞相牢记心中 \\n 四嘱咐戒杀生仁德为本西天佛尽都是慈悲大仁 \\n 修行人与生灵莫结仇恨方免得地狱苦不去转轮 \\n 我虽躲阎君手冤孽太甚劝大众多放生牢记在心 \\n 五嘱咐戒偷盗以义为本一根草一条线各有主人 \\n 别人来亏刻我我必不忍我亏人人不服必有祸生 \\n 我难躲阎君手刻薄太甚劝大众要厚道牢记在心 \\n 六嘱咐戒邪淫名节为本修道人效关雎乐而不淫 \\n 恁美貌赛西施当作禽蠢切不可起欲念丧失本真 \\n 我难躲阎君手欲念不尽劝大众色是空牢记在心 \\n 七嘱咐戒酒肉清浊莫混酒性乱肉性浊污秽佛经 \\n 二六时或念经或是坐静本当要绝欲念见性明心 \\n 我难躲阎君手心不纯静劝大众食淡泊牢记在心 \\n 八嘱咐戒妄语言而有信守五戒贯五常亦贯五行 \\n 诸万物莫不是由信化运言忠信行笃敬傲惰莫生 \\n 我难躲阎君手愩高傲性劝大众低血性牢记在心 \\n 九嘱咐修红福富贵之品从今后体八德更体五伦 \\n 吃花斋吃月斋随在尔等要修个人上人智慧光明 \\n 我要去赶达摩只为性命劝大众广施济牢记在心 \\n 十嘱咐诸善人要讲德行行大善行小善量力而行 \\n 有财人要舍财施济莫吝无财者行方便全凭功行 \\n 我要去赶达摩求指心印仰大众各立功彼岸同登 \\n 嘱咐已毕。师徒洒泪而别。神光一心要赶达摩心切。一直赶到东绿关。遇一妇人。名杨胭脂。神光问道。娘子可曾见得一位黑脸和尚过去几时。胭脂曰。前日老祖在我家住了七日。自病而死。我将祖尸葬于东绿关外。神光听说大哭不已。悔自己无缘。难遇高师捶胸悲啼。胭脂曰。老祖虽死。道根还在。不必悲伤。神光听说。方得止泪。问曰。老祖之道何人所得。胭脂曰。道已尽传与我。只要你忍耐降心。我传你就是。神光忙顶一礼。跪地哀求指示。胭脂曰。道不轻传。必要对天立愿。方可传授。光曰。 \\n 修行弟子未通玄专拜明师学参禅 \\n 我若轻法难离苦忘师性命不还原 \\n 胭脂曰。 \\n 修行工夫全凭心传授匪人罪不轻 \\n 穿山透海常应现包天裹地在人身 \\n 活泼动静养性天千生才得佛临凡 \\n 贯满乾坤凭真性放去收来还本源 \\n 神光再三叩问身中之性命。生死之根由。胭脂曰。生死性命之原。有内外之分。内能穿骨透髓。普覆人身。应现化物。乃六门之动静。外能穿山透海。包天裹地。贯满十方。放去收来。动静活泼。乃劫外真人也。金刚经云。现在、过去、未来心。俱不可得。人、我、众生、寿者相。切不可有。方才免得轮回之苦。脱得阎君之刑。神光曰。此等道理。我曾常时讲论。望师传我先天至道。胭脂曰。法已尽传。再无二法。神光心中不得详明。正在疑而未决。忽听门外来了一位老僧。大声叫道。东土众生。无缘无缘。可惜把西天达摩老祖。佛驾临东。放过去了。神光与胭脂听见。问道这位老师傅，你在何方遇著达摩老祖。僧曰。我在西国来东之时。同伴一日一夜。神光胭脂俱不深信。老僧又曰。我前日在西洋湖洗澡。又遇老祖。手执便铲。挑只芒鞋。身负蒲团。踏芦过江而去。我曾问他。要向何处去。他言先度武帝无缘。反遭玉棍伤体。次度神光无缘。又被铁珠损牙。复度胭脂。显遭毒害。要到熊耳山。寻个住处。培体养牙。说罢而去。神光听说。果是实情。转问胭脂曰。你言祖已病故。如何还在。胭脂曰。不免同去东绿关。掘墓相验。及至掘开一见。只有芒鞋一只。绣得有字云。 \\n 达摩西来一只鞋千针万线绣出来 \\n 东土众生不识我芒鞋把做死人埋 \\n 神光看毕。才觉得达摩老祖。神通广大。变化无穷。必在熊耳山。一心奔去。拜求大道。遂拜别胭脂起程。不分星夜。至一大江。横阻难度。神光四维观望。并无有人。又恐老祖往别方去了。进退两难。达摩早知其意。遂化一渔翁。来在上江把钓。神光见而呼曰。求渔翁到岸。连呼数声时。渔翁不慌不忙而至岸边。神光曰。求老伯渡我过江。渔翁曰。 \\n 岸远江湖深难寻把舵人 \\n 自己实难度岂敢度客宾 \\n 神光曰。余外有度否。渔翁曰。 \\n 前有一老僧踏芦过江心 \\n 并无波浪起惜尔错时辰 \\n 神光曰。因我错过悔不转了。不知这达摩老祖过江到山。已转身否。渔翁曰。他在山上打坐。我朝日未离此处。不见转来。神光听说在山。心忙似火。拜请渔翁度江。顶礼哀告不已。渔翁见得神光求达摩心切。才能低心求度。遂接上渔舟。叫他闭目凝神。澄心静坐。一刻而过。神光下得舟来。无物相赠，只得道劳而许以言曰。迷时你度我。惺时我度你。有恩须当报。循还真道理。言毕告别。一直奔上熊耳山。见了达摩老祖。四礼八拜。参驾已毕。见得老祖端然正坐。巍巍不动。并不开言启齿。神光只得俯伏拜告。弟子肉眼凡胎。不识老祖西来。一切冒犯罪过。应该雷霹尸骸。伏望师尊慈悲赦罪。赐下恩来。见老祖良久不理。神光再三哀恳。言曰。 \\n 神光跪地泪满腮望师息怒且宽怀 \\n 肉眼不识西来祖总望师尊赦罪来 \\n 神光已恳一日。始见老祖言曰。 \\n 我今开言问神光王舍城中好道场 \\n 三藏经书凭口谈如何赶我到西方 \\n 神光曰。 \\n 神光跪地不抬头泪湿衣襟自己忧 \\n 望师莫记前言语别了真人无处求 \\n 神光跪恳哀求。已经一日一夜。雪积过腰。老祖悯之曰。心清静不得清静。意安闲不得安闲。痴心难超三界。妄意必堕深渊。神光曰。弟子不敢痴心妄想成佛作祖。以为高大。实为自己性命难了。苦海难脱。阎君难免。地狱难躲。虽是前来搅扰。出于无可奈何。望师慈悲指示。弟子勤把头磕。祖曰。欲求正道须去左旁。要待红雪齐腰。方可传授。神光误听。遂取出戒刀，卸下左膀，血染周身遍红。老祖一见大动慈悲。急将袍裙撕下一块。搭于神光左膀。血止痛愈。叹道。想东土众生。既有此番心念。可受真传。遂吩咐。要发下洪誓大愿。神光曰。想父母生养大恩。杀生难报。蒙天地盖载。日月照临。皇王水土。师尊教诲。种种深恩。无由报答。若不诚求至道。了脱生死。答报五恩。岂不虚生一世。而落六道四生。怎能重遇奇缘。因即叩请神天鉴察。弟子求道。倘有二意。欺师灭祖。永堕地狱。不得超生。祖曰。善哉善哉。要修端正道。须去左旁门。如何卸左膀。险些误残生。要红血齐腰。无非考心诚。尔这红袈裟。留警后世人。祖师以偈曰。 \\n 吾本来东土传法度迷津 \\n 一花开五叶结果自然成 \\n 见其智慧可矣。取名曰慧可。遂以如来正法眼说偈授慧可云。 \\n 有情来下种因地果自生 \\n 无情必无种无地亦无生 \\n 说已端坐。神光语下彻悟。始知性要悟。命要传。真上上一乘之妙谛也。即便顶礼谢恩已毕。再拜恩师慈悲。指明左旁二字。师曰。道有三干六百旁门。七十二种左道。故曰左旁。总为术、流、动、静。四果之门。惟我真空先天大道。三教合一。是为不二法门也。神光问曰。何为术、流、动、静。四果旁门。老祖曰。 \\n 术者法术也。凡书符炼咒。驾雾腾云。飞空步虚。踏罡步斗。呼雷遣将。撒豆成兵。五遁变化。降像走阴。七十二般法术。俱不能超生了死。皆非正也。 \\n 流者周流也。云游天涯。朝山礼像。募化十方。修寺建塔。医卜星相。算数推测。善知过去未来。吉凶祸福响验如神。九流三教。诸子百家。口头三昧。一切流道。俱不能超生了死。皆非正也。 \\n 动者行动也。凡习八段景。及搬运吐纳。擦拳抚掌。晒背反睛。餐雾服气。采药炼丹。服乳咽精。站立坐跑。运气之功。一切有作有为。有像有形之道。不能超生了死。皆非正也。 \\n 静者寂静也。凡隐庵入洞。静坐观空。数息止念。辟谷炼形。有守泥丸。守尾闾守谷道。守脐轮。有眼观鼻。鼻观心。以血心作黄庭。以肝肺为龙虎。以心肾作坎离。有守两乳之中。有修性不修命。有修命不修性。一切阳寡阴孤。盲修瞎炼之道。俱不能超生了死。皆非正也。 \\n 更有冤深孽重之辈。虽入大道。不知天命。毫不低心。稍得一线之功。自以为能。就要称师作祖。分门别户。欺世哄人。罪莫大也。怎能超升。更非正也。子其勉之。依愿而行。 \\n 神光曰。左道旁门误人生死。罪重恶极。弟子知过必改。不敢妄行。伏望师尊将入道路径。下手工程。如何起头落脚。求祈指示分明。 \\n 老祖曰。入道路。遵皈守戒。下手工。真空立关。起头一三五。落脚九转丹。 \\n 神光曰。三教合一否。老祖曰。三教无二。众生有分。要明三教合一理。当体一三五数行。神光曰。何为一三五数。 \\n 老祖曰。一者理也。三教合一。即人身中之万殊归根为一窍。故道有抱元守一。佛有万法归一。儒有执中贯一。同此道也。天一生水。属坎。真阳陷中。不得返本。明得一窍。运离汞以灌溉。使坎铅而上升。水火既济还先天。必收一身之元气归于一性之中。结成一粒粟米工夫。要一心不二。切忌杂念以耗散。 \\n 三者。三家也。一性分三。即人身中之精气神。为三宝。故道有三清。佛有三皈。儒有三纲。同此道也。天三生木。属震。真阳藏下。不得返本。明得一窍。呼西舍郎以鼓舞。使东家女儿欢会。金木合并还先天。必收三家之真宝。归于一性之中。炼成三花聚顶工夫。要三皈清净。切忌三厌以秽散。 \\n 五者。五元也。即人身之心肝脾肺肾。为五脏。故道有五行。释有五戒。儒有五常。同此道也。天五生土。是中央戊己。散于上下。不得归位。明得一窍。调运呼吸。以移戊就己。使戊己二土。结成刀圭。返还先天。必收五脏之精华。归于一性之中。炼成五气朝元工夫。要五戒精严。切忌五荤以冲散。 \\n 神光问曰。何为五荤。 \\n 老祖歌曰。 \\n 这五荤草将军气味凶险就是这葱蒜韭薤同众烟 \\n 烟伤肺把金气被他冲散韭伤肝把木气被他耗完 \\n 葱伤肾把水气被他外赶蒜伤心把火气被他灭烟 \\n 薤伤脾把土气被他困倦此五气受了伤如何结丹 \\n 修行人戒五荤才是正传精五戒才炼得五气朝元 \\n 神光曰。五戒之理。弟子浅知。不得精详。祈师剖明与弟子知之。老祖歌曰。 \\n 戒杀生原来是仁德为本体上天好生德戒杀放生 \\n 人生寅于东土沉埋久困人转畜畜转人死死生生 \\n 历劫内多迷昧造过太甚人吃畜畜吃人好不伤情 \\n 人得道要回西超生乐境冤未报难道说罢了不成 \\n 必须要放生命孽债消尽若不然只恐怕冤孽缠身 \\n 不戒杀损天良孽债更甚佛虽慈那冤孽怎肯依行 \\n 孽迷窍起退志把道不信失却了好缘法万劫难寻 \\n 这劫运从何起仔细评论天生物他岂有所杀之情 \\n 皆因为世上人凶恶顽梗毒鱼虾伤禽兽造孽非轻 \\n 上皇爷按律定降下劫运敕魔王四部洲齐起蜂群 \\n 你杀他他杀你解此劫运修行人不惜命罪加十分 \\n 儒忠恕佛慈悲道祖感应此六字心在下推己及人 \\n 体天心推人心以及物性既成己又成人岂可看轻 \\n 折草木伤气血都有罪定何况于贪口腹害命杀生 \\n 杀生戒理多端难以尽论再将那偷盗戒指示分明 \\n 戒偷盗原来是义气为甚切莫要存偏见刻薄居心 \\n 男志外女志内虽是本等守己业不妄求可算志人 \\n 干与坤总要学端端正正勿妄贪勿妄取廉洁要清 \\n 一根草一文钱各有受分一缕丝一条线岂无主人 \\n 或做买或做卖存心公正哄人财不长久自遭罪名 \\n 哪怕他金和银堆满地境常近身常临眼毫不动心 \\n 纵该取毫不苟并不蒙混若妄取伤了义背了圣人 \\n 入佛门修大道皈清戒净怎比那小人辈一概胡行 \\n 尘世上闹轰轰无数人等没一个不贪财不敛金银 \\n 瞑著目细思想上中下等概入迷齐盘算无有知音 \\n 莫说是做贼人天良丧尽不做贼还不是想弄钱银 \\n 莫说是俗人们利心太甚修行人亦还有见利生心 \\n 这财字可算得迷魂大阵从今后严守戒跳出迷津 \\n 修行人二六时勤把功运毫不贪毫不染涵养性真 \\n 功成时遍身宝受用不尽吃圣饭穿圣衣快乐长春 \\n 戒邪淫原来是礼节为本切不可无禁止欲念时生 \\n 男官贞女官洁猿马拴稳须将那廉耻儿心窝常存 \\n 心问口口问心自严自慎毫不敢思凡情斩绝除根 \\n 天地间惟禽兽雌雄乱混不顾羞不顾耻丑不堪闻 \\n 人为那万物首廉节要紧若乱伦虽是人不如兽禽 \\n 柳下惠怀不乱天良独慎鲁男子闭门户不睹美情 \\n 进大道皆都是仙缘有分老母的皇胎子九六原人 \\n 自寅会投东土六万年正张为男李为女转变不停 \\n 三期至开普度原人返本要九六归家转同看娘亲 \\n 修行人贴骨亲灵山脉运本来是一母生如何偷情 \\n 既修行把淫欲一刀割尽任美貌赛西施对景忘情 \\n 常畏惧似狼虎蛇蝎毒狠战兢兢如临渊如履薄冰 \\n 能戒到精微处无踪无影成佛仙在掌中有何不能 \\n 这淫戒是首魔败道总病有多少徒口说心未体行 \\n 观外面或像是悟道形影视内景暗窝藏不如畜牲 \\n 这念头众乾坤摸心自问察其实败道的都是邪淫 \\n 生于色死于色如梦不醒醒未觉觉未醒昏昏沉沉 \\n 只害的尸堆山脱骨如岭仙佛根堕尘沙好不心疼 \\n 大志人立念头铁石坚硬常记著空于色惟在有恒 \\n 久行待无人我四相皆净复还我本来面性体圆明 \\n 这淫戒非儿戏须当谨慎再将那酒肉戒略说分明 \\n 戒酒肉原来要清浊莫混除香味断美肴去浊留清 \\n 切莫要贪口腹迷真乱性五百戒酒为头尔莫看轻 \\n 那酒儿虽是水毒气甚狠连三杯入腹内面红心昏 \\n 食醉了似疯颠迷而不惺丧廉耻失德行暴气凶横 \\n 那时节亦不论诸亲人等开口骂举手打虐卑慢尊 \\n 也不管高和低生死性命惹下了包天祸法不容情 \\n 酒醒来纵后悔悔亦迟甚何不如早立志酒不沾唇 \\n 效禹王恶旨酒肯把善信酒无量不及乱至圣存心 \\n 况酒是穿肠毒三宝伤损有败国与亡家招祸总根 \\n 俗人们亦当要戒之则慎又何况守清皈立志修行 \\n 莫说是饮甜酒不甚要紧念不绝也难免乱了心神 \\n 那肉荤虽说是美味上品要有功超度他才敢食吞 \\n 若无功解他冤阴司候等老阎君来判断八两还斤 \\n 肉字体两个人是何情景人吃他要人还不是虚情 \\n 人禀受天地的清风成性那畜物禀天地浊气而生 \\n 既悟道要将那浊气去尽浊气除才悟得清气上升 \\n 第五要戒妄语言实为本逢著人切不可言谈虚情 \\n 言有典行有则忠信笃敬来得清去得明免有疑生 \\n 世俗人一概的花言巧论说是风便是雨妄哄众人 \\n 东说好西说歹好歹说尽貌慈悲心毒恶佛口蛇心 \\n 舌如刀杀的人无处逃遁意似箭斩的人老少离分 \\n 只图他得饱暖方便安稳那管人苦和甜全不思寻 \\n 在阳间使刁乖由他胡混归阴曹割心肝定拔舌根 \\n 修行人语无妄言而有信将花言和巧语一并除清 \\n 逢著人讲的是孝悌忠信谈礼义叙廉耻善化人民 \\n 逆劝孝淫劝贞邪人劝正愚劝贤恶化善挽转人心 \\n 每一方能劝得人人遵信无邪匪无凶横自见清平 \\n 天与地合万物依信为本若无信那里有世界人伦 \\n 天有信日月星报信斗柄地有信水火风运信昆仑 \\n 年有信四时内寒暑冻冷月有信逢朔望不差毫分 \\n 日有信十二时子午为准时有信每一时八刻五分 \\n 卦有信干与坤坎离为定信属土贯五常亦是五行 \\n 天和地年月日凭信化运那万物与人民应信所生 \\n 生生化化生生各有一信若无信化不化生也不生 \\n 这五戒要精严五行合并更必要三花聚三厌除清 \\n 神光曰。何为三厌。祈师指明。老祖曰。 \\n 这厌字昔仓圣造作明鉴将日字安之在四阴中间 \\n 上横阴下月阴左撇右犬这就是名天狗日月食完 \\n 这三厌削三花原属三件有飞禽身横飞天厌根源 \\n 那走兽身横走此名地厌那水族名水厌横游水间 \\n 修行人炼纯阳阴气莫犯那五谷身直长立地顶天 \\n 况三厌属幻体食之可惨炼三花守三皈才是真传 \\n 神光曰。这三皈之理。弟子只知大概。不得详明。求师指示一番。老祖歌曰。 \\n 皈依佛发慈悲常清常净勤参悟本来面无字真经 \\n 不贪那富与贵世俗浮景不恋那恩与爱红尘美情 \\n 将酒色与财气一刀斩尽学一个大丈夫跳出凡尘 \\n 人打我不还手弥陀念定人骂我不还口哈哈连声 \\n 他害我只当是他把我敬嫉妒我只当是待我有情 \\n 诽谤我我只是良言相敬欺压我我额外把他钦尊 \\n 逢著人谈善言谆谆告训分贤愚因人训见机生情 \\n 常穷究古仙佛是何动静不能学佛行持怎么超生 \\n 佛佛佛原来是尘缘抛尽并非是雕塑的有像有形 \\n 有形像是后天即有损坏无为体合太虚那有死生 \\n 行坐卧二六时莫离方寸观自在行般若守定自性 \\n 精化气气化神妙义难论神还虚虚还无性光通灵 \\n 真中假假中真真如自静才算得孝儿童与佛有因 \\n 此乃是皈依佛指示尔等再把那皈依法讲来细听 \\n 皈依法要点贴法则莫紊循规矩讲礼义洗涤身心 \\n 上待下要慈悲依规示训下谏上依礼行莫乱章程 \\n 行动间立品格衣冠要正闲坐时如泰山守定黄庭 \\n 神佛堂宜洁净诸佛欢幸四时香要虔诚性透神明 \\n 诵真经除杂念神气交并调贤良设法度计随心生 \\n 见道友要谦和礼必恭敬学低心学下气虑以下人 \\n 谈道时莫嬉笑不可争论先天道理无穷各有浅深 \\n 骄傲心满假心一概除尽奸贪心诡诈心丢九霄云 \\n 悭吝心刻薄心扫除干净嫉妒心是非心不可稍存 \\n 名利心恩爱心不积方寸酒色心财气心总要除根 \\n 愩高心执著心丢去莫吝论修行无人我中国一人 \\n 不畏苦不畏难勇力前进存一个铁石心拔萃超群 \\n 外法则一言儿讲之不尽再将那心传法成圣指明 \\n 言心法也不是呼雷显应也不是呼风雨遣将遣兵 \\n 法法法原无法法乃自性空空空不落空空乃为真 \\n 上丹时心要死真是调运子午针上下对前降后升 \\n 铅投汞坎离交金木合并三花聚五气朝养育圣婴 \\n 结一颗黍米珠脱凡成圣跨仙鹤显法像无忧无惊 \\n 此名为真法则余今指醒再将那皈僧依略叙其情 \\n 皈依僧皆因是不恋俗景正其心诚其意稳步而行 \\n 做一个大丈夫不畏苦困把尘垢速洗了悟透死生 \\n 悟道人识得破真假路径是与非邪与正好歹自明 \\n 无根种受佛心法无把柄进了道意不专图务虚名 \\n 又或是想利息苦把钱挣又或是思家务常不安宁 \\n 又怕饥又怕寒又怕受累放的账又恐怕收不回程 \\n 一天天忙到晚无有安静老与少儿和孙概挂在心 \\n 每日里受劳碌忧心耿耿想修行又不能打坐念经 \\n 这等人真来是糊涂愚蠢既恶湿而居下是诚何心 \\n 岂知道皈依僧念头去尽恋恩爱贪家财何为皈僧 \\n 论皈僧心在尘心无尘混虽居俗不累俗各有一能 \\n 二六时忙偷闲闹中来静身在俗性天中毫无俗情 \\n 僧与俗分疆界两条路径清与浊不分开怎望功成 \\n 嘱贤良速醒悟回光自问要怎样才脱离苦海深坑 \\n 论内功僧乃是真人名姓勤参悟才能明其中妙音 \\n 运呼吸调真息出玄入牝甘露水润百脉苗自生 \\n 真阳动透三关转至五顶有黄婆为媒证婴相亲 \\n 蜜绵绵妙难言无限乐景结一粒九曲珠毫光腾腾 \\n 这三皈修行人奉为标准将三宝炼一片一字金丹 \\n 神光曰。这一字精微之道。祈师详指。老祖曰。 \\n 这一字无极中一点灵性是西天大圣人骨髓真经 \\n 生东土众万物一切灵蠢三界中概由于一字生成 \\n 这一字安天地两仪判定生阴阳生男女制立人根 \\n 这一字生三宝三教纲领统三才立三界撑住乾坤 \\n 这一字生四牲四相位定通四方分四季秋夏冬春 \\n 这一字生五谷五气化运生五湖并五岳又生五行 \\n 这一字生六米六气分性按六爻化六畜六道转轮 \\n 这一字生七孔又生七政每一方立七宿北斗七星 \\n 这一字生八卦八大神圣分八方制八海八部龙神 \\n 这一字生九江九曲珠定分九宫有九关九转丹成 \\n 这一字生十千十佛掌定按十方又制下十殿阎君 \\n 这一字从无极先天化运生千佛并万祖无数真人 \\n 生星斗生山河草木万姓哪一样不是这一字发生 \\n 说不尽这一字玄机蕴妙人得一万事毕无死无生 \\n 老祖吟毕。神光喜不自禁。这一字先天大道。有无边造化。不觉心明神畅。忽又想起祖言一三五数之道。精微之理。自觉归淤河图。天之生数。还有地之生数二四之理。但未详识。求师慈悲指示。与弟子知之。 \\n 老祖曰。一三五数。合而为九。易曰。阳用九。二四数。合而为六。易曰。阴用六。九者属阳。有轻清之气。上浮为天。六者属阴。有重浊之气。下凝为地。故修道君子。要去浊留清。三教圣人。只用一三五。合九之数。而不用二四合六之数。天堂地狱。善超恶堕。其理昭明旁正亦可知矣。 \\n 神光曰。二四之理。怎样分别。祖曰。二者。心猿意马也。四者。眼耳鼻舌四相也。二四合为六根。生于六贼。化出六尘。因有六道轮回。即人道二，畜道四也。夫人之真性。在母腹先天之时。与母一气相通。那时心意聚会。四相和合。只有一窍而通三宝。五元混合一体。能动而不能言。及至十月胎足。瓜熟蒂落。一个筋斗下地。脱下胎中袄。剪断脐带根。先天气收。后天气接。叫苦一声。因何故落于苦海。难归根。苦海者。即眼耳鼻舌。为四大苦海。性从眼耗。堕于卵生。性从耳散。堕于胎生。性从鼻散。堕于湿生。性从口散。堕于化生。再加心意一动。而生六欲。惹出六尘。一片重浊之气。凝为地狱。人转畜。畜转人。生生死死。轮回不停。故曰。人之初。性本善。性相近。习相远者。此也。 \\n 渴　曰 \\n 皈戒法语叙清点尔一窍灵明 \\n 三心四相齐扫十恶八邪除清 \\n 三宝炼成一品六贼收来归根 \\n 呼吸通归一窍出入玄牝二门 \\n 从此超脱苦恼那怕十殿阎君 \\n 此是神仙之道行住坐卧留心 \\n 神光曰。承师超度。受弟子百拜。再恳慈悲。求指三关九窍。又在何处。师曰。 \\n 三关九窍岂寻常能避十殿老阎王 \\n 抽爻换象非小可你今初进莫思量 \\n 又云。 \\n 此道名为最上乘能度凡骨化仙真 \\n 真性一点超三界十方万灵尽归根 \\n 神光曰。愿闻性命二字根源。二六又在何处安身。祖曰。 \\n 睡处山间石岛霎时飞海腾空 \\n 坐处常明不夜行处海量宽宏 \\n 运行日月甲子证明佛道之宗 \\n 朝暮东升西降子午南北相通 \\n 归来黄庭安养恍惚妙用无穷 \\n 须要用心追取不可大意放松 \\n 又云。 \\n 若要顿超三界单闻空中霹雳 \\n 一点灵光舍利水火不能焚溺 \\n 偈　曰 \\n 人身中华最难生道场佛法最难闻 \\n 既得人身闻大道务必早炼早超升 \\n 夫性命者。阴阳也。在天为日月。在地为水火。在虚空为风云。在方为南北。在时为子午。在卦为坎离。在人身为性命。天无日月。不能悬星挂斗。地无水火。不能养活生灵。虚空无风云。人民不得清泰。方无南北。四方怎能安宁。卦无坎离。水火怎得升降。时无子午。昼夜怎得分明。人无性命。周身无有主持。离了阴阳。万生从何而生。 \\n 神光曰。何为高明配天。博厚配地。祖曰。干为天。坤为地。在先天之时。天位于上。地位于下。一离母腹之后。脐带一断一声啼哭。四相打开。乾坤颠倒。干失中爻之阳。血为离。离者离也。离了先天之家乡。何日返本也。坤得干中之阳。而为坎。坎者陷也。一点真阳陷于后天。丹田不得还原也。博厚者。重浊之气也。将离火中之真阴。运送于坎。换出真阳。使真阴并凝。而为坤地。极其博厚。高明者轻清之气也。将坎水之真阳。吸升于离。换出真阴。便真阳并结而为干天。极其高明。配天配地。使天地定位。返本还源。天是性之主。地是命之宾。人能常清静。天地悉皆归。炼得阴阳合于一。不为天地造化夺。天地不能拘束我。哪有十殿老阎罗。打开四方灵山路。逍遥自在古观音。有人识得造化理。便是灵山会上人。为说偈曰。 \\n 腹内运真经泥丸别主宾 \\n 霹雳一声响撒手脱红尘 \\n 神光听说。才知生死性命根由。喜不自禁曰。 \\n 亏我说法数十年不曾悟得这根源 \\n 自今觉得玄妙理才知纸经不值钱 \\n 老祖曰。经者径也。引人入道修行之路径。望人惺悟。参师访道。得道之后。以经为考金之石。明其道之真伪。理之是非。以分旁正。并非教人念诵。以了生死。讲说以躲阎君。真经不在书纸文字。只在口传心授耳。汝今既授真传可知六神朝宗否。神光曰。自得一点即应。老祖曰。神仙道已得。金仙次第升。吾有真经歌。仔细听分明。 \\n 真经歌，真经歌不知真经尽著魔 \\n 人人纸上寻文义喃喃不住诵者多 \\n 持经咒，念法科安排纸上望超脱 \\n 若是这般超生死遍地释子成佛罗 \\n 得真经，出洪波不得真经没奈何 \\n 要知真经端的处先天超化别无他 \\n 顺去死，逆来活往往教君寻不著 \\n 真经原来无一字能度众生登极乐 \\n 要真经，知道魔除非同类而相和 \\n 生天生地生人物难舍阴阳造化窝 \\n 说真经，笑盈盈西川涧底产黄金 \\n 五千四百归黄道正合─部大藏文 \\n 日满足，气候升地应朝兮天应星 \\n 初祖达摩亲口授大承妙法莲花经 \\n 初三日，正出庚曲江之上月华荣 \\n 花蕊初开含珠露虎穴龙潭探浊清 \\n 水生二，月真正若待其三不可进 \\n 壬水初来癸水来须当急采定浮沉 \\n 金鼎炼，玉炉烹温温文火暖烘烘 \\n 真经一射玄关透恰似准箭中红心 \\n 遍体热，似笼蒸回光返照入中庭 \\n 一得真经如酒醉呼吸百脉尽归根 \\n 精入气，气入神混沌七日又还魂 \\n 这般造化真消息料得世上少人明 \\n 活中死，死复生自古神仙赖真经 \\n 此般造化能知得度尽阎浮世上人 \\n 大道端居太极先本于父母未生前 \\n 度人须用真经度若问真经癸是铅 \\n 神光听完。心中颖悟。即便顶礼谢恩。蒙师指出周天造化。弟子明心。但有消长之机。间断之处。未识何故。师云。 \\n 心即佛兮佛即心无人无我无众生 \\n 三心四相扫干净十恶八邪要除清 \\n 恩爱情Q欲Y毫不染贪嗔痴爱并不生 \\n 子午卯酉勤打坐二六时中莫放行 \\n 要把阎罗来躲过常伴弥陀古观音 \\n 打开自己无缝锁天鼓一响主人惊 \\n 恍惚之间超三界霹雳一声出苦沦 \\n 若是六门不关紧六贼门外乱纷纷 \\n 堂前主人昏迷了谨防六贼要进门 \\n 偷盗一切真宝贝合家老幼难安心 \\n 主人一时慌张了一身四体不安宁 \\n 这就是个消长理修行弟子要明心 \\n 神光问曰。六贼反主。是何消息。祖曰。 \\n 六贼本是心为主主持大小众魔军 \\n 好比悟空孙行者大闹天宫显奇能 \\n 天兵天将难伏制不能逃佛手掌心 \\n 要归唐僧成正果全凭观音咒儿灵 \\n 这是收心巧妙计知者易悟要留心 \\n 贼中意马忠良臣驮起唐僧往西行 \\n 不是唐僧收归正龙马飞腾骇杀人 \\n 走驰天涯无禁止即是魔王一总兵 \\n 眼耳鼻舌魔家将打听消息弃四门 \\n 贪嗔痴爱入里助酒色财气扎外营 \\n 里应外合夺王位刀枪箭戟乱纷纷 \\n 倘若是个真明主拜请真人坐龙庭 \\n 观音老母施法术三教圣人护国心 \\n 请得老母无相印照出四妖出相城 \\n 再请玉皇真敕令降伏六贼护主人 \\n 千妖万怪齐听令知止定静天下平 \\n 八大金刚关隘锁四大天王守四门 \\n 一切真人常拥护主人巍巍坐莲心 \\n 只待天鼓一声响主人腾空往外行 \\n 神光又问曰。何为起落动静。生死根源。祖曰。 \\n 起处翻江搅海落处粉碎虚空 \\n 动处无钥开锁静处辟破洪蒙 \\n 照见无相城廓现出不老主翁 \\n 安眠无生地上自在偃月炉中 \\n 降世不识年月来历不知始终 \\n 乳名金刚不坏出入不见形踪 \\n 尔是弥陀在此何须门外去逢 \\n 光曰。怎教归家见母。老祖曰。 \\n 参到通天达地得见木母金公 \\n 扶起婴儿女回骑一只黄龙 \\n 越海翻山过岭来到极乐宫中 \\n 参拜无极老母团圆普庆天宫 \\n 光曰。参到自然之处。自己知也不知。祖曰。恍恍惚惚。其中有物。杳杳冥冥。其中有精。觉知阴阳并。要做无知人。知觉动中静。执知魔必侵。知者即易悟。昧者便难行。 \\n 光曰。如何是鸡卵乾坤。不知先有鸡。先有卵。祖曰。混饨之时。无卵无鸡。清浊二气。混饨一团。乃是无极之体。待子时一阳性动。清气有感。如卵中之清。丑时二阳命动浊气灵通。如卵中之黄。阴阳交感。二气通灵。无极生太极也。一朝辟破洪蒙。分出混沌。太极生两仪也。此时如卵生鸡。先有卵而后有鸡。若明此理便识天机。 \\n 光曰。念佛是谁。祖曰。是本性。光曰。除了本性又是谁。祖曰。是灵光发现。光曰。现在哪里安身。祖曰。现在当人。光曰。二六时中。在哪里立命。祖曰。在双林树。光曰。我今砍到双林树。不知在哪里安身。祖曰。在太虚空。光曰。撞倒太虚空。再向哪里安身立命。祖曰。粉碎虚空。跳出乾坤三界。光曰。哪三界。祖曰。东土婆娑世界。西方极乐世界。先天无极世界。惟有先天无极界。才是男女老家乡。 \\n 东土众生多迷昧尽住婆娑世界藏 \\n 想回西方极乐界不明自性难回乡 \\n 光曰。西方在于何处。祖曰。 \\n 明明白白极乐宫径有十万八千里 \\n 指破西方在目前可笑迷人路不通 \\n 光曰。二六时中皈依何处。讽诵何经。祖曰。 \\n 皈依无缝塔默念无字经 \\n 开口神气散静思除自暗 \\n 光曰。哪里是无缝塔。祖曰。 \\n 自己真宝在当人何须用巧向外寻 \\n 内中有个舍利子不分昼夜放光明 \\n 无毛狮子彻天飞哈蟆树上披毛衣 \\n 死的托著活的走蚊虫衔起秤砣回 \\n 光曰。何是三心三会。祖曰。眼是过去心。燃灯佛。莲池会。耳是现在心。释迦佛。灵山会。鼻是未来心。弥勒佛。安养会。光曰。如何是三千大千世界。祖曰。过去佛。管天下红粉世界。现在佛。管天下婆娑世界。未来佛。管天下清淡世界。 \\n 偈　曰 \\n 铜铁之儿几春秋无穷无尽何时休 \\n 一声吼海惊天地震破乾坤四部州 \\n 光曰。何为四字经。六字经。祖曰。昔有文殊菩萨。问世尊云。有修行弟子。妙用精诚或四字是真。六字是真。世尊曰。四字六字。不过是引诱之门。初会四字引诱公卿。二会六字。引诱贤人。三会十字。普度众生。无极太极皇极三名。经阐五千四十八。佛开八万四千门。因及三灾阐教化。引度不离有字经。经中说透生死路。拜求一字不二门。无字真经超圣贤。后有偈语听分明。 \\n 偈　曰 \\n 真经不与纸经同纸上寻经枉用工 \\n 有人参透其中意安在巍巍不动中 \\n 又云 \\n 人人有卷无字经不用纸笔墨写成。 \\n 展开原来无一字昼夜四时放光明。 \\n 又云 \\n 幻身虽小配周天说与知音仔细参 \\n 三藏归来十二部尽在人身内外安 \\n 头顶著金刚经谁人知信脚踏著般若经哪个知闻 \\n 眼观著观音经不离方寸耳听著雷音经歌韵如琴 \\n 鼻闻著弥陀经出玄入牝舌舔著法华经呼吸育清 \\n 心默著多心经是为纲领意守著清静经前降后升 \\n 左肝家青龙经木母守定右肺腑白虎经金公看承 \\n 北极经能镇水存之于肾脾中宫黄庭经中央戊己 \\n 唐三藏过西天辛苦不尽九九灾八一难死中得生 \\n 悟空心沙僧命唐僧是性白马意八戒精配合五行 \\n 五千四成一藏十四年正行十万八千里始到雷音 \\n 先发下无字经有字后更十二部真妙品尽在人身 \\n 尘世人迷昧深全然未醒再不穷真经道了死超生 \\n 有僧道执诸经敲打唱韵痴心想度鬼魂全无虔诚 \\n 吃五荤与三厌荤口读咏假求拜烧文书渺视佛门 \\n 佛先与主亡魂加罪三等又要与假僧道记过十分 \\n 到头来一个个三途受困因武帝兴佛教大道不明 \\n 只求其与空门谋食路径哪晓得乱了法误了后生 \\n 嘱弟子既惺悟真假路径无字经超自己并度宗亲 \\n 掌教佛流传与廿八佛性到东土找原人接续道根 \\n 时指望皇胎儿去旁从正求明师传真诀了死超生 \\n 老祖示毕而去。神光拜谢洪恩。礼毕而吟曰。 \\n 先天无为大道成佛妙用机关超生了死非等闲得旨岂能轻贱 \\n 我为生死性命卸下左膀得传熊耳山间苦琢研始得了明灵源 \\n 感师层层指破放出天大海宽收来芥子一毫端真是一以贯万 \\n 切嘱后辈佛侣黄金万两莫传苦海众生有诚虔除妄皈真指岸 \\n 一见六道轮回不忍脱骨如山欲将天机尽漏穿又恐难逃天鉴 \\n 只得半明半暗泄与后世人参求师指点这玄关永证极乐宫院 \\n 佛法分明说不尽一卷心经字字真 \\n 有字原从无字出唤醒南柯梦里人 \\n 大海波中一盏灯无人剔起不分明 \\n 若遇明师亲指点里头照见外头人 \\n 大海波中立起桅我佛彼岸等几回 \\n 三还九转来度你有缘得遇证太微 \\n 达人知命要思乡摩著正根即去旁 \\n 神仙人人均有分光明大路透西方 \\n  \\n   \\n  "}
{"章节": "达摩宝传下卷", "正文": "  \\n 达摩宝传下卷 \\n 　 \\n 偈　曰 \\n 达摩通玄实妙哉摩著三教一气来 \\n 宗派先天廿八祖横正法船为原开 \\n 尔是达摩老祖度过神光。说法已毕。悯世心切。云游古刹。涵养真性。忽遇一道人。道号宗横。见得老祖寂然不动。遂自矜夸而言曰。道高龙虎伏。德重鬼神钦。若是空自满。必非世外人。老祖听毕。亦昂然不动。宗横又曰。出家之人。应该要操琴弄调。水忏上有言。围棋非是出家之人勾当。楞严经有言。笛笙箜篌琵琶钟鼓。虽有妙意。还须妙指。我今喝他一声。看他是真和尚是假和尚。老祖答曰。你真全真。你假全假。宗横复问。和尚从哪里来的。老祖应道。我自真空寺来的。那宗横不明老祖之言。老祖暗想他不是真全夫子。我言他必恶之。我必善之。他若善之。我亦善之。我且说个小的。从头去问他。他若认得我。再作道理。老祖向前致恭问道。先生稽首了。宗横又问道。和尚到底从哪里来的。老祖答曰。来处来兮来处来。横曰。定有一个著脚安身之所。祖曰。要问我出身之处。得恩深处便为家。宗横曰。定有住脚处所。从哪里起身。到我这里。祖曰。我乃是云游之僧。哪有定准。随口应曰。 \\n 东来西去无忧愁云游天下四部州 \\n 要问我身归何处常在双林寂灭修 \\n 老祖说罢。宗横不知老祖偈语。又问姓甚名谁。祖曰。老身姓性。名王。字空明。横言百家姓。我曾读过。上面并无姓性的。祖曰。你只知百家姓就不知自家姓。我想当初开天辟地之时。先有一点真性。男女俱不可少。这点真性。人人俱有。个个不无。蠢动含灵。皆有佛性。我今投在五行之中。面貌不同。言语各别。故此你张我李。各分姓名。你今何不认真。反求认假。横不解其意。复又问曰。和尚你今与我实实说明。你的来踪去迹。祖曰。你定要追我道乎。我道末后一著。横曰。上山须到顶。下海须到底。自然要问你水穷山尽的一个著落处。我便休息。祖曰。也罢。我不免将我来意凡事报与你知。吾乃泗水国中人氏。特来这里访道修行。横曰。有多少路程到此。祖曰。十万八千里。横曰。要多少日期方可到此。祖曰。只消一个时辰就到。横曰。如何这等行得快。祖曰。我还嫌到得迟。我那泗水国中。有一达摩祖师。半个时辰。就行十万八千里路程。横曰。你到这里。有何贵干。祖曰。久闻东土无人体道。我来传道教化修行。又谁知道有这等明眼高师在此。横曰。你有甚么道。如何修法。敢来此处传道。祖曰。我云游湖海。有何修法。横曰。既无修法。将何传法。老祖曰。 \\n 闲时守清净倦时就去眠 \\n 饥时一碗饭渴时一瓶泉 \\n 由他佛自佛任他仙自仙 \\n 滔滔风波起艄公不开船 \\n 祖将大道玄机奥理。说与宗横。不能惺悟。祖曰。我到这里年半光景。并无一人拜我为师。横曰。哪个拜你一窍不通的为师。祖曰。怕你才是一窍不通。你若通得一窍。不难超生了死。定然证佛成真。磺曰。我不与你讲。你各自去罢。祖曰。来时只有一条正路。去时便有千万门户。叫我如何去得。如今望你看顾。强似千载修行了。横曰。我与你若是一家。看顾你又有何难。奈你是释。我又是道。如何好与你道。祖曰。先天之时。儒释道原是一家。如今之人妄分三教。有个各别之理。横曰。若要我救你。或是你拜我为师才好。究竟几句言语。老祖思想一会。我若不拜他为师。恐难引他进步。我若拜他为师。只是他罪过太重了。也罢。正是急水船扦岸。船到好撑篙。祖便上前告道。师傅云游到此。缺少香烛。不能全礼。弟子就撮土为香。拜你为师。横曰。说得是好。祖曰。师傅请在上坐。受徒弟几拜。横乃妄自称尊。就坐在蒲团上面。端然不动。受祖九拜。八部天龙便生嗔怒。老祖暗想。乃作偈曰。 \\n 君子暂贫还有礼小人乍富便欺心 \\n 八部天龙空中怒传道祖师拜来人 \\n 得人便宜休欢喜远在来生近在身 \\n 罢贬九玄并七祖历代先亡堕幽冥 \\n 老祖双膝跪下。宗横便叫徒弟起来。我今且收你罢。祖曰。弟子要问师傅求些佛法道理。要等开示明白。弟子方才起来。横曰。本要不救你。但只是不看僧面看佛面。你今皈依。论我所入的本是道门。所修者道祖之道。所体者道祖之理。要遵三清五行。方为正理。念你削发为僧。我今传你三皈五戒。不可忘师真传实授。祖曰。岂敢不遵。我必要承授三皈五戒。不敢忘师真传实授。横曰。你先受三皈。后受五戒。皈依佛。不堕地狱。皈依法。不堕饿鬼。皈依僧。不堕轮回。传得你功满三干。果盈八百。横曰。徒弟起来。祖曰。弟子起来不得。横曰。如何起来不得。祖曰。未曾与弟子开示明白。故此起来不得。横曰。我时才与你开示明白。如何不明白耶。 \\n 祖曰。弟子那泗水国中。也有皈依三宝的。你这里皈依。却与我那里音同字不同。横曰。你那里如何样皈依三宝。 \\n 祖曰。师傅请坐。待弟子细说一遍。我那里皈依佛者。要定三心扫开六欲。常清常净。不乱真性。便是皈依佛也。 \\n 横曰。又如何是皈依法。祖曰。非礼莫言。非礼莫行。身无意外之行。口无矫诬之言。言可法。行可则。合乎至理。不遭王法。是名皈依法也。 \\n 横曰。又如何是皈依僧。祖曰。一身清净超出三界。要知法身。在哪里安身立命。投在娘胎又在哪里安身立命。生从何来。死从何去。识得生门死户之路。明透清净法身之处。常在不灭。便就是皈依僧也。 \\n 时时悟彻单传。刻刻心印真窍。自虚无穴里。运动清气。上鹊桥。下重楼。由绛宫。过丹房转方寸而入尾闾关。关通夹脊。脊透玉枕。枕透通天。天落七宝。宝入宝藏。藏穿铁鼓。鼓透须弥。弥透山林。林透灵山。山外八卦。就到坎离之中。八万四千无缝锁。只有一把钥匙开。开通虚无玄关窍。管教平步上天台。 \\n 宗横暗想一会。我当初说他一窍不通。谁知他五脏内都装些真宝贝。晓得这等道理。这样清高明见之人。无所不知。无所不晓。我才有眼无珠。枉受他人之拜。暗暗思想。如今悔之晚矣。 \\n 横又勉强叫声徒弟起来。祖曰。弟子起来不得。横曰。如何起来不得。祖曰。弟子讨师傅传授。慈悲开示与我。我有一桩事。要讨个明白。横曰。你要讨哪一桩事。祖曰。但不知师傅这里有几个天。横曰。混元一气。只有一个天。祖曰。我那里人人各有一个天。就是孩童男女诸人。俱有一个天。横曰。我本无天。祖曰。因为师傅无天。不合天理。岂能修道了道乎。 \\n 横曰。你既有天理。说来我听。祖曰。师傅请坐。待弟子一一说明。古言佛师不可轻泄。禅机岂肯乱传。我今指你一炷清香。听我从头一一说来。天为一大天。人为一小天。天有八万四千星宿。人有八万四千毫毛孔窍。天有三百六十日计一年。人有三百六十骨节即一周天。天有二十四气。按阴阳十二个月。人有大肠二十四折。按阴阳本命。天有一十八度。配人有小肠十八折。按十八重地狱。天有十二元。人有咽喉十二条。按一年十二个月。是名重楼。天有五斗六星。人有五脏六腑。天有金木水火土。按五方。人有大肠小肠膀胱胆肾此五者。名为五侯。天有东斗至西斗。八万四千由旬。南斗至北斗。十万九千五百由旬。人有丹田。左为精海。右为气海。尾闾关为血海。天潮血为骨髓海。此名为四海。东海至西海。八万四千穴门。南海至北海。十万九千五百穴门。天有天河。接黄河。应上昆仑山顶清换水道。昼夜十二时。运转三十六度。按七十二火候。人有天根接地根。天河接银河。每一月转运三十六度。天有太阳太阴二神。人有精气二神。天有日月。人有二目。左为日右为月。天之太阴太阳。光照天下。一日一夜。行一万三干五百度。少行一度。就是阴阳颠倒。人之太阳太阴。普照一身。一日一夜。亦行一万三千五百息。少行一息就是三灾八难。当日师傅既有诸经宝。岂不解雷祖经有云。身中九灵。何不诏之。当时宗横听罢。心欢意畅。顿首无言。低头便拜老祖二九一十八拜。口吟偈曰。 \\n 二九拜师十八拜口称赦罪珠泪淋 \\n 我今误入旁门道眼大无珠不识人 \\n 原来师是真罗汉不知因甚落红尘 \\n 愿求明师超三界道转释门出苦沦 \\n 老祖曰。当初我拜你为师。如今你拜我为师。怎敢大胆叫你徒弟。横曰。祈求开赦。愿为门下。我虽入道。未得真传。今闻妙神法语。茅塞初开。到望师父赦拔恕罪。弟子有眼无珠。不识师父降临凡世。故此冒犯之罪。老祖曰。先前我拜你为师之时。问你三桩事。如今你拜我为师。我又要问你三桩事。你今修道。要修哪一样法。横答曰。弟子要修一身之法。祖曰。你修一身之法。当日你母亲怀你在腹中十个月。生你三百六十骨节。先生哪一块起首。横曰。我母亲怀我之时。弟子端然正坐。住一间现成房子不识不知。哪里知道这些奇事。祖曰。你又说修一身之法及至问你。你又不知。我今说明与你。你可牢记在心。 \\n 你母亲生你是男。先生你南天门一块。所以男便为天。生你脑顶之时。抽母脑盖之神。所以母顶痛二个月。你可知道此情否。若生你是女。先生脚底涌泉之穴。所以女就为地。生你涌泉之候。抽母腿肚之脉。所以膝痛九十天。你亦可知道么。横曰。弟子更不知也。 \\n 祖曰。我再问一桩事。你母怀你。在腹中时。你可知道有性无性。横曰。千层皮裹。如何晓得得。祖曰。为人哪有于层皮。不过一层肉耳。但凡人在母腹时候。娘的总管。对著儿的囟门。娘的脐轮。对著儿的脐轮。带在儿口中。抽吸母之血脉。若是男。在母的左腰梁上。是女在母的右腰梁上。每一日娘的脐轮带在儿口中衔住。抽母亲的血脉。是为脐乳。候至瓜熟蒂落。方才降生。我今明指破。古来无痛不生。无痛不死。母亲生你之时。在脐轮之上一寸三分。痛如刀割。生你下来。你今死在哪里。在脐轮之下。一寸三分。痛如螃蟹落汤锅一般。便死也。母亲生你。端正临盆。坐草之时。又要母亲的本钱。那时母亲用下醍醐灌顶之功。连运三口气。与孩儿作根本。有一口气。灌在孩儿囟门之内。孩儿即刻坠地。母亲的本钱。分一半与孩儿。留一半养自身。母亲将三口元气。尽皆交付与孩儿。其母便死其儿便生。此乃子脱娘之身命也。即是分作两分与孩儿为多宝佛塔。娘本释迦佛是也。你在母腹之中。有三元不足天元地元人元。天元不足。囟门不开。这点灵光难进。地元不足。膝盖未生。恐怕就跳出红尘之地。人元不足。口齿不生。恐怕就嚼餐众生之肉。生你落地时。微微一阵清风。送进灵光之性。投于儿窍。名为性投命。才为安身之地。此时就叫滚芥投针。这点灵光若投得著婴儿就哭。若投不著名为坐不收。母亲空费辛苦一场。 \\n 老祖说罢。宗横盈面吊泪说道。弟子枉费一场修行。今日方知生死门户。却原来我先前所说的都是别人说现成的。所以七长八短。总不方圆。祖曰。弟子你般般都会件件皆通。我且问你。但不知人死先从哪里死。 \\n 横曰。弟子懵懂。如何能知。祖曰。如今谛听与汝指示明白。大凡人死先由涌泉干冷。如同冰霜。痛如刀割。方为断根。脚底涌泉为地根。若地根断了。接连天根一断。这点灵光。安作不牢。此时透上双林树。现出金针明亮直趋昆仑山顶。生从南极而来。死从北极而去。你们虽是修行。生死不能明白。今又问你母亲怀你十个月抽丁拔髓。从哪里抽起来。害一百单八难。又从哪里害起来你可会通否。横曰。弟子愚昧。焉能会通。老祖叫道。你入跟前跪下。把根由情趣从头解说。你今修行。图名挂号。未究实理。哪明其情。只徒穿黄衣拿素珠。东来西去。哄弄迷人。口说修心不修。贪财爱宝。盈门混过。虚名假利。有甚道味。予将胎骨经从头细说明。自然有定见。牢牢记在心。 \\n 我今日把生身情由细论本娘亲十月胎苦中育成 \\n 一年中四季天娘身惨甚养胞胎温火候渐渐功盈 \\n 一个月长媒胎草头露影不见踪不见迹无名无形 \\n 二个月长胚胎阴阳交应你娘亲上牙床如醉如昏 \\n 睡牙床懒翻身四体捆紧起身来难行步头重脚轻 \\n 三个月长灵胎身长六寸你的娘怀著你如病来侵 \\n 长一骨挽一骨抽丁拔髓热烹心想冷汤即刻到唇 \\n 茶不思饭不想朝日昏闷行不安坐不宁如病缠身 \\n 四个月长灵胎四肢已定先生脚后生手秋夏冬春 \\n 生两手本娘的血脉抽运对纱窗做针线背酸难伸 \\n 生两足透玄关涌泉血奔走平地似高山膝盖酸疼 \\n 你如今来修行未闻其正把根本都忘怀忤逆娘亲 \\n 五个月长灵胎五体端正长天灵成脑盖老母头疼 \\n 前八天后八天生死门径左八天右八天玄牝之门 \\n 长头发盖眉腔呕吐发晕似泥牛翻海底娘受恶心 \\n 你如今来修行不知路径入空门悟空幻怎报娘恩 \\n 六个月长灵胎六根分性先通眼后通耳鼻舌全成 \\n 通眼光与孩儿娘眼混沌通耳音与孩儿娘耳吼声 \\n 长舌根与孩儿枝新叶嫩儿三花碧秋水舌上生津 \\n 你如今已修行不知道行眼观色耳听声鼻舌香闻 \\n 口食肉谈人过心存不正把爹娘埋葬了堕落深坑 \\n 七个月长灵胎七窍方定左心肝右肺腑虎啸龙吟 \\n 长脾骨完仓廪大小分景你娘亲元气薄心内痛疼 \\n 前朱雀后玄武膀胱两肾日渐催身体大行重千斤 \\n 完全了宝藏库娘思餐饮有多少好珍馐不敢沾唇 \\n 坐落在云阳市随用有分若坐在边夷地哪得随心 \\n 富贵家享荣华不劳心性贫穷人经济议朝暮忙昏 \\n 到晚来娘烦闷如害重病你如今抛别娘怎报深恩 \\n 八个月长灵胎八脉旺运七宝池八德水八狱归身 \\n 到晚来母睡觉难以安稳枕头矮娘气喘难动难行 \\n 走路时娘与儿如同鸦并娘口渴吃凉水赛过寒冰 \\n 吃滚水饮热浆镬汤狱禁母低头背腰屈锯解之形 \\n 儿饥饿吸娘血娘心饱闷百般苦为怀儿许多艰辛 \\n 你如今做道人身长体硬怎答报生身母怀胎之恩 \\n 九个月长灵胎三还九运忽一日儿转换刀割娘心 \\n 左转时是男子六阳朝进在腹中行子道手捧娘心 \\n 右转时是女子六阴气运有一日降下生腰膝酸疼 \\n 你如今做道人升降不运执有为假装相怎报娘恩 \\n 十个月胎已足瓜熟蒂落临产时娘坐草九死一生 \\n 第一怕讨盐生两手下挣横腹中难分娩胆落魂惊 \\n 第二怕离胞生娘难保命全不分冷与热坐卧不宁 \\n 第三怕掩背生娘心苦甚坐草时千般苦难诉难分 \\n 第四怕分尸生娘数已尽是前生冤孽债取命归阴 \\n 第五怕推肠生五脏番整赛屠家难下手叫不绝声 \\n 第六怕荷胞生开弓努劲夹膝上似搭箭堕落生人 \\n 第七怕蟠肠生命难救整儿又死娘又亡母子同行 \\n 第八怕坠肠生儿降生命母衣胞不下来命送残生 \\n 第九怕踏莲生双足跪蹬虽然是留得母死中逃生 \\n 端一盆清净水将儿洗净污秽水倾在地带罪不轻 \\n 到三朝汤饼会伤生害命款诸亲欠命债罪归娘亲 \\n 洗秽衣对天晒冒犯难禁行堂前走灶屋得罪神明 \\n 造下了血河罪轮回罪等哪有个真孝子替娘受承 \\n 论母亲生身苦实难表尽还有那养身恩传与你听 \\n 乳三年育九载费力太甚有移干与就湿万苦千辛 \\n 三伏天抱儿睡热毒气胜娘受苦心甘愿时忧儿身 \\n 到冬令娘卧湿怕儿受冷冒风寒急调治受尽耽惊 \\n 局屎尿忙放碗把儿洗净不嫌臭洗屎片更换尿裙 \\n 富贵的有换洗到不打紧贫穷人无洗换难把方生 \\n 出痘麻与病痛时刻忧闷怀转背背转怀许愿求神 \\n 舍银钱请良医不辞远近直忧到病痊愈方才丢心 \\n 吃娘的多少乳娘容枯甚退娘亲千千万元气精神 \\n 娘如花既结子花必残甚子当要固其仁不失性根 \\n 根本坏曷为人天道怎应天宫内并无有不孝真人 \\n 汝今朝既修行希贤希圣将娘亲生养恩如何还清 \\n 宗横听罢。痛哭不已。枉我出家修行。何曾知道胎骨经中之理。父母生养之德。今得明师教训。初开茅塞。正所谓树欲静而风不息。子欲养而亲不在。但不知何能报产生阿娘之恩。出离地狱之苦。老祖曰。恭敬虔诚即是尊亲。名成利就。即是荣亲。晨昏定省。即是敬亲。劬劳奉养。即是养亲。一呼百诺。即是顺亲。乃后天伦常之道。可谓全一顺字。何能答报亲恩。汝欲答报亲恩。脱离地狱之苦。必要抽爻换象。修成返本还源之功。功成超宗拔祖。方报双亲无量之恩。可谓全一孝子。汝今假名为道人。不知所以为道。抛亲远游。混度终朝。更未识父母何等悬望。细听指明。 \\n 亲将孩儿抚养大望做悲丧送孝人 \\n 哪思道人心似铁抛别爹娘往外行 \\n 儿别父母不大紧父母想儿箭穿心 \\n 又愁无饭充儿腹又怕无衣遮儿身 \\n 脚踏异地无投奔眼观生人有谁亲 \\n 红日西沉添凄惨悲悲切切守房门 \\n 三春花明莺带恨九月菊开雁悲鸣 \\n 夏至绿野子规啼冬来黄叶作扬声 \\n 睡觉时至三更梦梦见儿归笑吟吟 \\n 忽然惺觉觅不见只得含沮望月星 \\n 枕边流尽伤心泪堂前望穿双眼睛 \\n 传书寄信望儿转对面不亲问谁人 \\n 求神拜佛多保佑只愿孩儿转家门 \\n 抽签问卜无灵应烧香许愿无信音 \\n 离别双亲犹自可飘流浪荡无定凭 \\n 道衣道貌犹然像焉知三清并五行 \\n 朝山拜庙四方化灭真弄假哄迷人 \\n 三灾八难无人管同伴道友几个真 \\n 或住庵堂并寺院徒诵经卷混光阴 \\n 只说修仙而悟道哪晓根源无处寻 \\n 我今一言而道破何必装样徒虚声 \\n 皈依佛法僧三宝即是自身精气神 \\n 感应慈悲与忠恕三教原来同一心 \\n 仙道原从人道起西方多是忠孝人 \\n 持斋守戒成大道超拔祖宗并诸亲 \\n 我今一一说尔听单救尔身出苦沦 \\n 圣凡两层都道破不枉你今拜我身 \\n 却说宗横听罢。愧悔不已。哭泣不堪。一心改邪归正。修悟正觉。答报双亲生养之恩。只得俯伏跪地。哀求正法。老祖曰。你今既已痛心改悔。哀求至道。须备供仪凭佛立愿。宗横一一备齐。诚跪佛前誓曰。弟子得道之后。若有二心永坠万劫沉沦。老祖曰。 \\n 求道弟子要诚心遵皈守戒依法行 \\n 十恶八邪均除尽三畏九思概要遵 \\n 指示一窍虚灵性至善之地率六神 \\n 六根清静尘不起五蕴皆空幻不生 \\n 人法两忘寂中寂混元一气见虚空 \\n 再说偈曰。 \\n 一窍虚灵性先天至道根 \\n 悟彻动中静方识主中宾 \\n 炼至无人我了死便超升 \\n 却说老祖将生死情由。下手功程。一一开示明白。又怕宗横不明天道玄妙精微。逐一指破。以便参悟。再赞十字偈曰。 \\n 嘱弟子要明白修道妙著扫三心飞四相一窍包罗 \\n 倘著相求文字能讲会说恁修者牛毛广成如兔角 \\n 有智慧明自己真种一个朝而参暮而炼性定神和 \\n 存元神养元气炼精采药知定静识刚柔波罗蜜多 \\n 有黄老戏鱼跃分清别浊牛羊鹿驾三车运转黄河 \\n 游双林见仙桃群林奉贺桃不大包天地日月山河 \\n 这仙桃其中的美味甚妥服一粒能享寿五百年多 \\n 这桃中真美景实难道破龙交虎龟戏蛇共成一窝 \\n 见牛郎河东来鹊桥上过见织女她又在河西弄梭 \\n 见水面无底船仙佛同坐见水中鱼化龙麟甲现波 \\n 见老翁任把钓船尾上坐见八仙来过海齐唱仙歌 \\n 南极翁跨仙鹤中仓独坐观音母坐船头会同觉圆 \\n 目莲僧执锡杖十王朝贺诸仙佛齐满载共上天河 \\n 通天河游过去昆仑打坐一个个吃的是波罗蜜多 \\n 昆仑顶有多少仙宫楼阁无极殿瑶池命三教同科 \\n 有一座三清殿元始正坐左灵宝右老君并坐颜和 \\n 有一座灵霄殿玉皇上坐四天王八菩萨镇守琼阁 \\n 有一所大雄殿文佛上坐讲经文说道法玉律金科 \\n 鹦鹉鹤频伽鸟善听讲法群弟子齐合掌口念弥陀 \\n 这其中玄妙语实难细叵仰弟子将心经用意揣摩 \\n 观自在多菩萨不离这个远颠倒离梦想永证大罗 \\n 却说老祖将修道妙景。说与宗横。又恐不知临归之日。成道应验。孽魔现幻。夺舍情形。一一分明。俾宗横心神归舍。不致堕于侵害真灵。方能成其正果。永证菩提也。为开示曰。 \\n 叫弟子坐一旁细剖你听悟玄妙要知道佛法精蕴 \\n 想从前你修道胡行一阵哪里知有这些未来奇情 \\n 虽然是学神仙不知性命要脱了臭皮囊方能成真 \\n 这生来与死去有谁考证我今日明以告后为据凭 \\n 有功果圆满日不防生病四大肢现疼痛预知回程 \\n 一天鼓打不鸣神气难运二舌根拴不倒命尽时辰 \\n 三看眼上蓝雾神光不定弹后脑破锣声归空日临 \\n 四曹溪水干了将死情景手摸额骨头大有命不存 \\n 五舌下无津液危急大症脚掌心如针刺恁救不能 \\n 六脐下疼连心叫天不应天根倒地根断气绝神奔 \\n 七鼻端准头歪难望保命腰疼痛上顶门即赴幽阴 \\n 有丹方好朱砂明亮如镜好细茶加一钱化痰清心 \\n 顶门心两脚心疼痛所应按时痛准时在某时脱尘 \\n 子时中脚心痛不消算命隔十八天明时寅刻身倾 \\n 丑时中顶心痛大数将尽七日内到黄昏一旦终临 \\n 寅时中脚心痛死日有信半个月人静时驾鹤上升 \\n 卯时中脚心疼天不留命三十天日正中脱苦辞尘 \\n 辰时中脚心痛十日相近到半夜鼠偷粮命尽时辰 \\n 巳时中顶心疼丹书诏请至七日猴挂印法身腾云 \\n 午时中脚心痛禄马倒运二六时猪拱泥西方不停 \\n 未时中脚心疼不久数尽一七天马放山去会佛尊 \\n 申时中脚心痛天宫放信十二天人定后跨鹤登仙 \\n 酉时中脚心疼药难治症到十八虎出林一定归阴 \\n 戌时中脚心痛十日命尽龙抱柱大数终怎能留人 \\n 亥时中顶心疼脱尘更近四日内龙出海去见娘亲 \\n 知时日安排人凡时料应放几坐倍念佛莫动他心 \\n 叫他守玄关窍存神定住使三魂合七魄凝聚归根 \\n 所怕者累劫冤不放成正见一切幻化景认定把凭 \\n 见幢幡和宝盖休同并进或楼台与殿阁不可去行 \\n 见房屋不可入心莫混沌若饥渴见凡物不可沾唇 \\n 见白莲黑车辇马驴现景见音乐彩女现夺神妖精 \\n 见彩色美妇人猪狗禽影切不可随他去转胎化形 \\n 见过街红车辇红福诱引倘若是同著行堕了法身 \\n 修行人观世音性命炼稳战退了魔王阵空身空心 \\n 到临危总不要贪恋美景只恐怕错投胎误了自身 \\n 祖曰。凡人在世修行。要看临终一著。临终杂境现前。接引迷混。须当觉察。指示与你。 \\n 释迦接引野狐胎观音接引是龙胎 \\n 势至接引是虎胎文殊接引是龙胎 \\n 叔伯接引是猫胎一切旗幡飞禽胎 \\n 宝盖接引凤凰胎四轿接引螃蟹胎 \\n 宫蛾礼拜猿猴胎莲台车辇驴马胎 \\n 宫人礼拜大虫胎玲珑璎珞奴婢胎 \\n 浮桥渡江湿生胎金光紫雾大虫胎 \\n 千层宝塔螳螂胎琼花楼台蜜蜂胎 \\n 金银轿子是卵胎笙箫鼓乐猪羊胎 \\n 若见红衣童子接投生大官洪福胎 \\n 若见西山一皓月白衣僧引见如来 \\n 偈　曰 \\n 学道之人莫心高恐怕临终无下稍 \\n 三寸气断迷了路枉在婆娑走一遭 \\n 临终紧急防昏乱轮回路上万万条 \\n 坚固念头拴意马六门清净得逍遥 \\n 临终九窍奥妙　偈 \\n 楼台鼓响万人惊一声震动定太平 \\n 因甚今朝鼓不响整备衣冠急行程 \\n 雁门关上亮金灯量天尺内看分明 \\n 吾今指示真端的神光不照便行程 \\n 狮子关上乱纷纷天门顶里亮金灯 \\n 有钱难买长不死躲得无常定南针 \\n 土桥关上乱纷纷柱倒桥塌步难行 \\n 满堂孝眷双流泪寻块寒砖自安身 \\n 金锁关上看花开木人穿靴脱了胎 \\n 优钵花开行上路曹溪水干归去来 \\n 般若关上乱忙忙紧防太子动刀枪 \\n 滚锅螃蟹慌张了五气都来混中央 \\n 水火关上定阴阳左三右四不商量 \\n 二龙戏珠前收拾龙离深潭上天堂 \\n 波罗关上冷侵侵芦芽穿膝甚分明 \\n 六贼落了黄金地油干灯灭便行程 \\n 十殿阎君都躲过飞身跳出涅槃门 \\n 九关穿透少人知分开九关透天机 \\n 清风路上穿一箭昆仑顶上证菩提 \\n 修行人。难知此理。识得破。便可圆成。但凡一切接引。都是胞胎。闯入四生六道。生了又死。死了又生。不断轮回。金刚经云。凡所有相皆是虚妄。又云。一切有为法。如梦幻泡影。不能了脱生死。惟有先天大道一字。才是藏经骨髓。才了得生脱行死。惟有西来大意主人公来接。便可去也。又无声色。譬如大海之中四方无边。一只度船不知东西南北。不能到岸。忽然天降一晓阴阳的人。下一定南针。才知去路。才到彼岸。只见西南山上一轮明月。一道白光化为白衲。即是阿弥陀佛来接引。跟了他去。竟之极乐上品。无生上果。弥陀眷属即成佛道。不生不灭。石烂海干。永无朽坏。此乃天宫圣境。 \\n 偈　曰。 \\n 双林涅槃少人知知音谁不愿皈依 \\n 若还得遇归空记得免轮回上天梯 \\n 路头步步往前行西边松竹似麻林 \\n 道路崎岖须仔细单把弥陀作证盟 \\n 却说现在修道之人。且看灵光落地四大分张。到其间进步无门。退身无路。一离幻躯仔细认路。路有三条。一条光明大路。一条黑路。一条青苔幽路。天宫正路在中。黑路在左。青苔幽路在右。撩天柱杖提起一坐须弥山。一座般若台。相离行程不远。防金刚拦路。要牢拴意马。紧固念头。抬头一看。垂杨一枝。下有盘陀石一峰。可坐一时。方可前行。遥望见石桥一座。名曰罗汉桥。此桥有五十里。过了数里。无人。又见金桥一座。有一万三千里。有缘君子。切莫恐惧。此桥名曰赵州桥。有三分阔。从此一断。寸步难行。烦恼妄想除尽。莫转头看。莫思在昔日之事。端坐坚固念头。更加勇猛。桥断路尽。别道逍遥。忽见金鸡飞来盘上。座过何方到彼岸。再看四方无路。莫生烦恼。坐定三日。念头更加坚固。才见青衣童子一对。手执符旗。前来接引。脚踏银梯。步步往上到天台。第一灵官寺。参见古佛世尊。亲蒙授记吩咐。又向前行二十里。上下云城。到无烦天宫。有门两扇。是生铁灌裹。纯钢结成。浑风不透。此处搭查对号。问你来踪。考察明白。才放进去。问曰。此地非凡。因何擅入。若无事往来。打入轮回。答曰。我非别人。乃是婴儿回家。参拜无生老母。 \\n 老母问曰。你姓甚名谁。何年抛别父母。你往何方。所干何事。今日怎晓归家。一一从头说来。放你进去。若一句差错。决不容情。婴儿答曰。听我道来。 \\n 启无生老父母细听儿禀小皇胎由东土转回西庭 \\n 想从前在家乡先天光景金银阶玻璃地受用随心 \\n 从无始下东土迷真乱性堕落在红尘内六万余年 \\n 受酒色思财宝不知生死生又死死又生不晓回程 \\n 忽听得末劫到蒙师指示求口诀领单传方得超升 \\n 因此上思无中一双父母丢却了凡情境方见双亲 \\n 无生父亲听得双流痛泪无生母见婴儿两泪长倾 \\n 老真空端坐在宝莲台上听呼唤同老母大放悲声 \\n 老真空忽听得婴儿叫唤差金童执璎珞接进金门 \\n 小真空在婆娑还归故里今日来见父母恸哭伤心 \\n 丢却了红尘境琉璃世界进云城金沙地独自为尊 \\n 有铁门十二重浑风不透八金刚拦了路拷问众生 \\n 甚么年离父母久恋苦海转凡世住婆娑几万余春 \\n 甚么年吃起斋回心向善甚么年归正教怎样修行 \\n 拜明师你求他甚么宝号说与你是哪些道理经文 \\n 你念的甚么佛得登彼岸我问你老父母叫做何人 \\n 你与我仔细说放你进去有一句差错了定不容情 \\n 小真空将言说金刚听到你听我从头尾说细原因 \\n 从无始离家乡迷真逐妄在东土恋红尘不记年春 \\n 泪如海骨如山不知转化终日间图快乐不想死生 \\n 到张家又李家为男为女做活计置产业费尽心勤 \\n 生又死死又生贫了又富番来复复来番怎躲阎君 \\n 过去了又过来重新受苦恋酒色和恩爱死不回心 \\n 忽然间不觉得心中有悟才想起回家乡悟道修行 \\n 再问你某年月吃斋向善某年月皈正教参拜何人 \\n 你师父有几人是何名号他与你取的是甚么法名 \\n 他教你念弥陀几字宝号说与你无生母大道源根 \\n 婴儿答自那年吃斋向善我三师曾与我更改姓名 \\n 传与我十字佛一字宝号持三皈守五戒悟道修行 \\n 指引我归家路双林树下十二时无缝塔永远安身 \\n 把尘情和嗜欲一概扫尽昼夜间勤采取前降后生 \\n 千花台老观音便是老母老真空大法王是我爷身 \\n 透三关通九窍无极金锁紫金池领钥匙开通四门 \\n 眼不见耳不闻巍巍不动心不摇意不乱方显金身 \\n 忙展开法王簿一字宝号如云散光明现照破乾坤 \\n 老真空一见了双眼流泪唤金刚开金锁大闪金门 \\n 见婴儿归家来真是我子显神通合圣道贴骨真亲 \\n 唤金童和玉女齐备乐器打幢幡排宝盖迎进金门 \\n 有迦陵和频伽共命之鸟宣白鹤与孔雀鹦鹉齐鸣 \\n 路两旁众菩萨各排香案莲花台齐迎接我的儿孙 \\n 小真空见老母周围三绕谢父母恩光照得见双亲 \\n 散天香行细礼三回九转愿老母哀纳受得证金身 \\n 老真空洒甘露摩顶授记从今后在这里永续长生 \\n 证无生金莲台不死不生任乾坤有毁坏我自安宁 \\n 吩咐你小真空各照牌位证字号认宗派乐隐安身 \\n 论功行分九品安极定位证金身成正果相伴无生 \\n 有天人和菩萨常常供应散仙花奉供养刻刻殷勤 \\n 又不来又不去逍遥自在又不生又不灭万劫常存 \\n 却说老祖。将归家宝偈。述与宗横。预知末后归家之义。犹恐宗横不明周天妙用。再说指南偈曰。 \\n 佛在灵山讲妙经五千余卷度众生 \\n 泄尽天机留一著不肯说破定南针 \\n 子时观看定南针一阳初复清风升 \\n 炼性即如猫捕鼠巍巍不动会六神 \\n 丑时观看定南针二阳来临浊气分 \\n 金蝉却善金钱戏触动泥牛要翻身 \\n 寅时观看定南针三阳开泰正逢春 \\n 自虎兴波而出洞青衣童子笑吟吟 \\n 卯时观看定南针则见东方玉兔升 \\n 万里云烟腾空散一片金光照顶门 \\n 辰时观看定南针魁罡正位神存真 \\n 青龙兴波出大海驾雾腾云上天庭 \\n 巳时观看定南针六阳已足炎热生 \\n 子规不住声声叫戏动龟蛇丑相亲 \\n 午时观看定南针阳极生阴火候均 \\n 猿马半拴双林树六贼紧锁梵王城 \\n 未时观看定南针阳光渐遁微火烹 \\n 六神畅饮蟠桃宴恰似羊羔跪乳情 \\n 申时观看定南针朝见瑶池寿长春 \\n 六个猴猿来献果满天诸佛笑吟吟 \\n 酉时观看定南针沐浴池中暖温温 \\n 恍恍惚惚精神爽金鸡叫醒梦中人 \\n 戍时观看定南针寂寂静静守黄昏 \\n 独坐寒室防贼侵休教黄犬吠四邻 \\n 亥时观看定南针犹如猪去过江心 \\n 来往波浪随身走逆转黄河上昆仑 \\n 十二时针定指南乾坤万象此中全 \\n 有人识得先天意要见如来也不难 \\n 却说老祖将十二时辰。悟这一窍指南正针。业已言明。犹恐宗横不能细心研究。反复叮咛曰。造化根源。开口实难提。无为妙道。谁人知详细。不遇明师。怎闻佛真偈。意大心粗。自损虚灵。虽你至如今得闻正法理。须要著意参悟。无为机得免轮回。时把真性提。登不夜天。常住不灭地。无生无死。真机真机。徒弟你可知无生真性否。宗横曰。不知。祖曰。你既不知。可再思想明白话头。宗横半晌无言。老祖又问。宗横你可寻得本来面目否。宗横五体投地。恳恩求曰。仰沾祖师法慧。弟子愚蒙未晤。再祈开示。祖曰。你说修一身之法。及至问你。又说不知。我曾比山比水。层层道破还未醒悟。平人这色身。有成有坏。你为何认假悖真。甘落下乘之法。习些口头禅语。终为肉眼凡夫。不明西来佛性。还是邪魔外道。你今虽受大乘正法。无有修证。难超生死界外。永陷沉沦阱中。无垢子注心经解。有云。世间无佛可做。无众生可度。无涅槃可证。既要学佛。过去心不思。现在心不存。未来心不著。无我无人。无众生。无寿者。空空一切。自成正觉。你修道半生。落了顽空。将有用之精神。施于无用之地。又道。说迷则千里难寻。悟则一窍归根。你今道转释门。拜我为师。大有可取之处。你跪下问妙玄。本是你真心发现。你开言问道德。本是你智慧开通。可见得修性炼命。真如彻地通天。一切万物。皆从自性圆明中生。放之则弥六合。卷之则退藏于密。其味无穷。皆实学也。宗横叩头谢恩曰。非师父明明揭破。何能变浊为清。今想前修有差。皆因违逆祖敕。不明自性法则。何以运转河车。我今想来。真是可羞可愧。弟子今得明心见性矣。老祖曰。善哉善哉。你今大大惺悟。不愧吾门弟子。你名宗横。我今与你改为宗正。这个宗字。非同小可。本是祖家根源宗主。谁知你迷而不悟。以横为名。将祖家不二法门。乱扯横行。不遇真正口传妙诀。焉能践迹入室。今改名一正字。明了先天正理。领了单传正法。务须正己以化人。使后人认定宗源祖派。以好返本还源。而宗其正也。 \\n 宗横改名为宗正得明正法妙蕴深 \\n 你今了悟真如性方知从前错用心 \\n 祖祖相传佛心印师师接承大道兴 \\n 单传正诀尔今领无字真经最上乘 \\n 玄机道理实要紧末后一著不可轻 \\n 幸有奇缘得究竟道转为释本堪钦 \\n 不是为师施怜悯尔身何能出苦沦 \\n 从来三教道为本性与天道不可闻 \\n 存心养性遵孔圣执中贯一几人明 \\n 六经诸史治世论大学中庸率性凭 \\n 修心炼性道祖定抱元守一大根生 \\n 治世五千玄妙蕴真诀不外清静经 \\n 明心见性佛之本万法归一理幽深 \\n 千经万典为凭证最上一乘载心经 \\n 龙汉初劫四字命先天龙华是燃灯 \\n 中天赤明六字命释迦奉命度原根 \\n 目前三会延康近玄玄上人泪长倾 \\n 六万余年阳气尽不忍皇胎困东林 \\n 瑶宫传下十字令敕令弥勒普度兴 \\n 诸佛菩萨作帮衬要将九二度回程 \\n 会同诸仙下凡境万灵真宰化尽身 \\n 吾本西方佛果证初奉佛命过东林 \\n 始度梁武遭玉棍复度神光续祖灯 \\n 今遇宗横改宗正西来妙意细指陈 \\n 领我单传遵我命休学先前乱道心 \\n 怀抱天机须谨慎慈航稳驾钓原人 \\n 忠孝节义引归正好做佛子与佛孙 \\n 不久一花五叶尽千门万户假混真 \\n 天地定位万灵正普度团圆道果成 \\n 末后龙华逢末劫斗牛宫内访根生 \\n 有缘有份随吾进无缘堕落在红尘 \\n 昧者难行吾不论知者常观玻璃灯 \\n 初守一窍知定静收回六神到中庭 \\n 筑基炼己次第进方可采药把丹升 \\n 移炉换鼎知时正文武火候老嫩分 \\n 沐浴温养周天定二六时中不留停 \\n 小周炼至大周定三十六宫都是春 \\n 万境俱寂圆明性一尘不起大丹成 \\n 乳哺三年婴儿嫩面壁九载纪飞升 \\n 一个周天都说尽惟望知音功果纯 \\n 待候丹书来诏请灵山会上见娘亲 \\n 九品莲台赏一分历代玄祖尽超升 \\n 九六同齐瑶宫进龙华三会定品乘 \\n 上中下品依功定功圆果满坐莲心 \\n 与天齐年无改更逍遥快乐亘古存 \\n 纵然无功皈依正不堕延康失正根 \\n 一卷法语包万品三教同归不二门 \\n 言言道破真源性句句开通祖根生 \\n 此是三期大把柄祖师慈悲露后音 \\n 此书在处神护定倘有秽污过不轻 \\n 有人得遇常恭敬扫去灾星福临门 \\n 果能力行加功进永证菩提万万春 \\n 偈　曰 \\n 达道通经号真诠摩诃揭谛度世间 \\n 宝秘一花并五叶卷包三千及大千 \\n 西方佛祖传妙经华严海会悉遥闻 \\n 斗柄指南六阳尽牛女会西万灵兴 \\n 普及乡儿觅定静度海稍公了愿心 \\n 生死轮回齐抛尽灵山极乐永不倾 \\n  \\n   \\n  "}
