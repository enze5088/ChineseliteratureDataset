{"章节": "玉帝降神出世", "正文": "  \\n 玉帝降神出世 \\n 　 \\n 菩提达磨禅师，南印度香至国王第三子也，姓刹帝利，初名菩提多那，性极聪慧，质极纯笃，好善布施，名闻里闾。早年有志沙门，第未得高人印证。及遇二十七祖般若多罗远来行化，香至国王方崇奉佛教，接见多罗，即隆礼供养，赐施以无价宝珠，又命三子师事之。故达磨得为南渡始祖，其源流盖出此处。 \\n 多那□□正纯良，早岁勤修上宝航。 \\n 后得高人为点化，渡南作个破天荒。 \\n 美国王诗： \\n 国王奉佛意何诚，供养多罗渥且勤。不吝宝珠为锡予，又令三子出其门。 \\n  \\n   \\n  "}
{"章节": "达磨慧辨", "正文": "  \\n 达磨慧辨 \\n 　 \\n 一日，多罗师与三王子在法堂讲谈经典。有顷，出国王所赐之珠，问三子曰：“此珠圆明可爱，人身、世上有何物可能比及。”多罗问虽在珠，实窥三子所得也。长子、次子固于寻常所见，皆曰：“此珠，七宝中尊，固无逾也。”二子独羡径寸无价之珠，殊不知人身方寸之珠也。独三子菩提多那回：“此是世宝，未足为上，于诸宝中，法宝为上；此是世光，未足为上。于诸光中，智光为上；若人，能明是宝。宝不自宝，有人能辨是珠；珠不自珠，则爱己又能爱人，达人不徒自达，方为圆明莫及。”多罗叹其慧辨。有诗为证。 \\n 美珠诗： \\n 出珠突问众储君，世上圆明孰为真。 \\n 匪谓三子皆燕石，试他慧辨智超群。 \\n  \\n   \\n  "}
{"章节": "达磨更名", "正文": "  \\n 达磨更名 \\n 　 \\n 般若多罗又谓菩提多那曰：“子明于论珠，必明于论相。且问，诸物中何物无相？”多那曰：“诸物中不起无相。”多罗器其不凡，遂渭曰：“聆子慧辨，于色相已磨刮皆空，于宗旨已通达殆尽。吾为汝更名曰达磨。夫达磨者，通大之仪也。子顾名思义，如来正统，予目望子传之。”有诗为证： \\n 三子均为帝裔苗，菩提慧辨果无俦。 \\n 多罗知为传灯器，欲把真宗向彼投。 \\n  \\n   \\n  "}
{"章节": "达磨得道", "正文": "  \\n 达磨得道 \\n 　 \\n 达磨自从游于多罗门下，（原书下缺115字。其断续可见者为：“...味恭深教义服勤...将奥义与其师...且为说偈曰：心地..果满..） \\n  \\n   \\n  "}
{"章节": "问师", "正文": "  \\n 问师 \\n 　 \\n 达磨传了多罗衣钵，因谓师曰：“吾劝为法，当往何国而作佛事？愿垂开示。”多罗尊者曰：“汝虽得法，只今一味可远游，且止南天，待吾灭后六十年余，当往震旦，设大法药，直接善根。目下慎勿速行。”达磨又问：“彼处有大士比作法器否，千载之下有留难否？”多罗尊者曰：“汝所化之方，获菩提者不可胜数。汝至南方不可彼国众民徒好有为功业，而不可见如来妙理亦不可者被久留。”又说偈云： \\n 路行跨水复逢羊，独自凄凄暗渡江。目下可怜双象鸟，三株嫩桂又呙呙。 \\n  \\n   \\n  "}
{"章节": "究问吉祥", "正文": "  \\n 究问吉祥 \\n 　 \\n 达磨又问般若师曰：“自两端之外，此后更有何事？乞为开示。”般若曰：“此后一百五十年，笔当有小难相临。”达磨又问曰：“后当有解救否？”多若师曰：“吾有谶语数言，遗子参验。谶曰： \\n 心中虽吉外头凶，川下僧凶名不中。为遇毒龙生武子，忽逢小□寂无穷。 \\n  \\n   \\n  "}
{"章节": "复问根源", "正文": "  \\n 复问根源 \\n 　 \\n 达磨曰：“百五十年后当有小难，弟子已闻谶命矣。弟子千百年来未来，上人皆见之眉端，此后事，乞再为开示。”般若曰：“越后二百二十年，林下有一人，当得道果。吾有谶记亦遗汝参验： \\n 云端虽闲无敬路，要从儿孙脚下行。金鸡解衔一粒粟，供养十方罗汉僧。 \\n  \\n   \\n  "}
{"章节": "多罗圆寂", "正文": "  \\n 多罗圆寂 \\n 　 \\n 宋孝宗大明元年，般若师自放二十七道神光在空，现出一十八变，白日升天而逝矣。达磨祖将师皮囊阇维舍利建塔，始继其志，述其事，提化本国。远近众生，知达磨道得真传，皆靡然向风从之，窃隙光以自点，浚余润以自游。美师圆寂诗： \\n 多罗圆寂放神光，现变无穷出异常。达祖绍师宣佛教，化行本国德无量。 \\n  \\n   \\n  "}
{"章节": "达磨提化本国", "正文": "  \\n 达磨提化本国 \\n 　 \\n 达磨在本国弘宣佛教。遵师者昔日“未可远行”之命也。时本国有二禅师，一为佛大仙，一名佛大胜多。早年与达磨同学佛陀跋陀小乘禅观。佛大仙获遇般若多罗，始悟昔日所学之差。二人遂弃其学而学焉。慕道之僧，得高人印心，一点即化，当时号为二甘露门。有诗为证： \\n 本国沙门胜与仙，二人同学小禅观。改师般若得宗旨，三子齐声甘露轩。 \\n  \\n   \\n  "}
{"章节": "分立六宗", "正文": "  \\n 分立六宗 \\n 　 \\n 达磨与佛仙、大胜多先是学术同一源流，独胜多沉溺于旁门小乘，不知多罗为正派。遂更分徒众而立为六宗门户：第一有相宗，第二无相宗，第三定慧宗，第四戒行宗，第五戒无得宗，第六寂静宗。各封己解，别展化源，聚落峥嵘，驳谈喧闹。达磨师喟然叹曰：“胜多自身已陷牛迹，况复支漏学盖而山分六宗。我若不除，永缠邪见，佛法不扬。虽彼更分之过，亦吾阿纵之罪也。”美达磨诗： \\n 胜多沉溺小旁门，分立诸宗大乱真。身且不知牛迹陷，何为喧闹乱纷纷。 \\n  \\n   \\n  "}
{"章节": "思辟六宗", "正文": "  \\n 思辟六宗 \\n 　 \\n 达磨师为如来扶正统，欲正六宗三谬。自思曰：“合而壁之，则势愈固；骤而正之，则言无渐。莫若循次与彼辩证，则正可以法邪，真可以除妄。服得一宗，则诸宗望风归附。此儒者待异端，不恶而严之道也。吾何为独不然。”美六宗诗： \\n 旁门立六宗，狂奴傲主翁。建议驱除策，纵容渐次攻。 \\n  \\n   \\n  "}
{"章节": "达磨辟有相", "正文": "  \\n 达磨辟有相 \\n 　 \\n 一日，达磨师微现神力，潜至有相问曰：“一切诸法，何名实相？”彼众中有一萨波罗答曰：“于诸相中不互诸相，是名无相。”师驱之曰：“一切诸相而不相互者，若名无相，当何定耶？”萨婆罗答曰：“于诸相中，实无有定。若定诸相，何名为实？”师又曰：“诸相不定，便名无实。汝今不定，当何得之？”彼曰：“我言不定，不说诸相，当说清相，其仪曰亦然。”师又曰：“汝言不定，当为实相定不定故即非实相。”彼曰：“定既不定，即非实相，非故不定不变。”师曰：“汝今不变，何为实相？已变已往，其义亦然。”彼曰：“不变尚在在不在故，故变无相以定其义。”师曰：“实相不变，不变即非实。于有无中，何名实相？”萨婆罗心知吾师去潜达，即以手指虚空曰：“此是世间，有相亦能空，故尚我此身得似此否？”师曰：“若解实相，即见非相。若了非相，其色亦然，当于色中不失色体，于作相中不碍有，故若能是解，此名实相。”彼众闻言，心意朗然，钦礼信爱，师既瞥然匿迹。 \\n 美辨相诗： \\n 宗名实相意何如，幸为修陈发我遇。只恐相空无实相，多因幻妄堕迷途。 \\n 萨婆罗诗： \\n 相名无相何能定，不定难言相有真。变故循环非在在，有无流转却津津。 \\n 达磨悟诗： \\n 实相何能变，有中怎说无。婆罗能是解，逃墨必归儒。 \\n  \\n   \\n  "}
{"章节": "达磨辟无相", "正文": "  \\n 达磨辟无相 \\n 　 \\n 一日，达磨师无微显神力，至无相宗问曰：“汝言无相，尚何证之？” \\n 彼众有婆罗提答曰：“我明无相，心不现故。”师曰：“汝既心不现，尚何明之。”彼曰：“我明无相，心不取舍，尚于明时，亦无当者。”师曰：“于诸有无，心不取舍，又无尚者，诸明无故。”彼曰：“入佛三味，尚无所得，何况无相，而欲知之。”师曰：“相既不知，谁云有无，尚无所得，何名三昧？”彼曰：“我说不证，证无所证，非三昧，故我说三昧。”师曰：“非三昧者，何尚名之。汝既不证，非证何证。”婆罗提闻师辨析，既悟本心，礼谢于师，忏悔往谬。祖即曰：“汝尚得果，不久证之。此国有魔，非久降之。”言讫，忽然其师一时不见。 \\n 美六宗师： \\n 实相诸徒已觉非，此宗无相亦须规。问渠无相居何义，恐与沙门道裂支。 \\n 婆罗提答诗： \\n 我名无相隐俾论，三昧圆融罔执循。变化莫知神明境，能将口说为君闻。 \\n 达磨复诗： \\n 无得三昧相，莫当三昧名。婆罗闻慧辨，即悟性三灵。 \\n  \\n   \\n  "}
{"章节": "达磨定慧宗", "正文": "  \\n 达磨定慧宗 \\n 　 \\n 达磨师一言，能使有相宗、无相宗开悟。于是，又往定慧宗问曰：“汝学定慧，有一有二。”彼众中有婆兰陀者，乃一宗领袖，对曰：“我师所教，定慧非一非二。”师曰：“非一非二，何名定慧？”彼答曰：“在宗非定，处慧非慧，一既非一，二亦不二。”师驳之曰：“尚一不一，尚二不二，即非定慧，亦何定慧？”彼曰：“不一不二，定慧能知，非定非慧，亦复然之。”师曰：“慧非定故然何知哉。不一不二，谁定谁慧？”婆兰陀闻师之言，昔日陷溺迷障，阖然冰释。为问曰：“佛法无疆，论慧辨慧，命之矣。” \\n 美慧宗诗： \\n 定慧为宗立户门，愿将奥义诉知闻。如来定慧非同汝，圆妄难容势道存。 \\n 兰陀答达磨诗： \\n 定慧如何一二拘，胜师得传走盘珠。定无宗处慧非慧，一二拘□是背师。 \\n 达磨悟兰陀诗： \\n 值数而违数，当名不副名。金绳开觉□，革旧自归戏。 \\n  \\n   \\n  "}
{"章节": "辟戒行宗", "正文": "  \\n 辟戒行宗 \\n 　 \\n 有相宗归吾教，无相宗归吾教，定慧宗亦归吾教。戒行宗与吾为二，则佛道分裂，吾性尤有愧也。次日，达磨师又至戒行宗，问曰：“何者名戒？何者名行。尚此戒行，为一为二？”彼众中有一贤者，不道姓名，出席答曰：“一二二一，皆彼此生。”师曰：“依教不及于行内为非名，何名为戒。”彼曰：“我有内外，彼已知觉。既得通达，便是戒行。若违背说，俱是俱非，言及清净，既戒即行。”师曰：“俱是俱非，何言清净；既得通故，何谈内外。”贤者在梦觉关，一呼即醒，谓师曰：“不登高不知天之高，不入底不知地之厚也。予始悟今是而听辨矣。”师曰：“吾过数年，必往南渡。汝南渡后功德广大矣。” \\n 美戒行诗： \\n 一祖同仁佛量弘，不令度外蟹横行。宗名戒行非天谓，指出平川路上人。 \\n 贤音答诗： \\n 一二二一出师传，依教无缁曰戒行。知觉通过无内外，是非清净妙超玄。 \\n 达磨复诗： \\n 依教即有染，破教何云依。通过是非故，揭封似剖篱。 \\n  \\n   \\n  "}
{"章节": "辟无得宗", "正文": "  \\n 辟无得宗 \\n 　 \\n 四宗虽已开悟，无得宗与寂静宗沉迷犹故也。达磨师不忍置之二宗于度外，亦欲收归至一之中。一日，又至无得宗，问曰：“汝云无得，无得何得，既无所得，亦无得得。”彼众中有宝静者答曰：“我说无得，亦无得得，尚说得得，无得是得。”师曰：“汝得既不得，得亦非得既云得得，何得非得。”彼曰：“得得是得。若见不得，名为得得。”达磨师曰：“得既非得，得得无得，既无所得，尚何得得。”宝静闻言，拜首曰：“若非金绳，谁开觉路。若非宝筏，几堕迷川，弟子今知回头矣。”达磨曰：“汝今虔心慕道修完，自然功德浩大。我今把二藏经卷与你收下。”静者曰：“谨依佛法。” \\n 美五宗诗： \\n 勤修无得曷言僧，得了真宗断业根。无得名宗应有意，请君为我说真原。 \\n 宝静答达磨诗： \\n 如来立教总归无，不欲形声带觉吾。眼内但知无是主，性灵有得亦俱徂。 \\n 达磨悟宝静诗： \\n 修佛无真得，如来解吾惮。梦中人唤醒，披露睹青天。 \\n  \\n   \\n  "}
{"章节": "辟寂静宗", "正文": "  \\n 辟寂静宗 \\n 　 \\n 最后，达磨师到寂静宗问曰：“何名寂静？于此法中，谁静谁寂？”彼众中亦有一尊者答曰：“此心不动，是名为寂，于法无染，名之为静。”师曰：“本心不寂，要做寂静，本未寂静，何用寂静？”彼曰：“诸法本空，以空空于彼空空，故名寂静。”师驳之曰：“空空已空，诸法亦尔，寂静无相，何静何寂？”彼尊者一闻师言，如红炉点雪，须臾融化。谢曰：“不得其门而入，不见宗庙之礼，百官之畜，禅师今日之谓也。弟子何幸而闻万言之美，方悟之矣。” \\n 美辟六宗诗： \\n 寂静名宗出所传，循名责实请君言。区区亦有寂静旨，不识参同与改辕。 \\n 尊者答达磨诗： \\n 此心不动名为寂，于法无备静所称。性内空空无一物，故名寂静为若详。 \\n 达磨悟尊者诗： \\n 万法尽归空，谁教相寂宗。慧人炉点雪，瞬息一陶融。 \\n  \\n   \\n  "}
{"章节": "达磨叹六宗", "正文": "  \\n 达磨叹六宗 \\n 　 \\n 六宗未辟之先，各立门户，与达磨师并立为二。六宗既悟之后，各去邪就正，与达磨师混而为一，由是化被南天，声驰五印，经历六十载，普度无量力。众所谓妄不悟灭真，邪不能胜正是也。 \\n 美普度六宗师： \\n 六宗悔悟尽归慈，化被南天誉溢闾。六十余年施普度，亿千万众生亨衢。 \\n  \\n   \\n  "}
{"章节": "异见王毁三宝", "正文": "  \\n 异见王毁三宝 \\n 　 \\n 如来三宝之道，无一人不笃信，无一人不宗重，无不钦敬佛宝。独达磨之侄有异见王者，不信佛道，轻毁三宝。谓：“虚无寂灭之教，当摈之门墙之外，再不令窜入名教之中。”尝对群臣曰：“朕之祖宗，敬信佛道，陷于邪见，致寿年不永，祚运亦促。且我身是佛，何更外求。善恶报应，皆因多智之人，妄构其说，以簧鼓斯民。朕欲辟其非，以矫其诞，崇儒者中正之道，俾泽我生灵，巩我皇圆可矣。”王虽明于黜邪，而暗于用旧，凡硕德元勋，为前王所叙用者，一旦废黜殆尽，不令其列职于朝。 \\n 美毁三宝诗： \\n 人皆信佛我宗儒，不为虚无所惑愚。试看祖宗崇佛教，寿年不永祚多虞。 \\n  \\n   \\n  "}
{"章节": "众臣上建章休毁三宝", "正文": "  \\n 众臣上建章休毁三宝 \\n 　 \\n 异见王即令指挥，焚其三宝。群臣谏曰：“我主因此小事，毁坏三宝，不可误了佛法。昔有地藏王，无子只生三女。二女皆招驸马，只有第三女妙善，坚心不肯招。国王闻此事大怒，即令其出家，其父再害他，赐法场绞死。忽见一虎，如天神似像，将他肉身背在山林，各样神佛俱来朝拜。我主听臣等奏，不可毁坏。臣各人俱是太祖徽下老臣，依臣等奏，臣等该奏，不依臣奏，臣等退班。”异见王闻言大怒曰：“老贼无礼，把藏王比孤。武士听吾旨，将数老贼痛打，罢官职，各人依律施刑。”不用旧臣诗： \\n 勋庸耆旧国之祯，不敢留泽遗众生。空国只因善者去，门人孤立国骞崩。 \\n  \\n   \\n  "}
{"章节": "达磨求见老臣", "正文": "  \\n 达磨求见老臣 \\n 　 \\n 毁言出于一人，三世母国毁也，佛道不可毁也。不知其是不必重。既知其非不必毁。眼前惟闻尊信者为罗汉，不闻轻毁者为圣美忠厚长者。毁官不出于己，毁佛无法祗新，其薄也。 \\n  \\n   \\n  "}
{"章节": "达磨思救国王", "正文": "  \\n 达磨思救国王 \\n 　 \\n 达磨师自睹异见王所为如此，喟然叹曰：“不信佛则忘善，不用旧则废法德薄者蒙厚祸。我不思坐视宗庙沦亡，当思有以救之。”即念无相宗二首领，其一波罗提者，与王有缘，将其证果，此可与使者。其一宗胜者，非不博辩，而与异见王无宿困，此不可与使者。尚未令彼前行见王，解说其身之祸时，闻六宗徒众私相议曰：“国王有难，师何自安？”达磨师心会其意而弹指应之。盖欲有所指挥，第未宣泄于口也。徒众闻指声，相告云：“此是吾师达磨灵响，我等宜速行，以副慈命。”即趋至师所，礼拜问讯。 \\n 达磨思见王诗： \\n 国王毁佛招灾危，贵疾禅师欲救之。欲命波罗与宗胜，见王解说改其非。 \\n 欲遣六宗诗： \\n 六宗交口议其师，宗庙沦亡坐不支。忽听达磨弹指引，疾趋席末听支顺。 \\n  \\n   \\n  "}
{"章节": "宗胜潜见国王", "正文": "  \\n 宗胜潜见国王 \\n 　 \\n 达磨师识得徒众来意，即启口问曰：“一叶翳空，孰能剪拂？”宗胜厉声应曰：“我虽浅薄，敢惮其行。师有指挥，惟命是诺。”达磨曰：“汝虽慧辨，道力未全，令汝见王，恐难感化。汝且退休，别有主议，不可怆猝。”宗胜潜自谓曰：“我师恐我见王，大作佛事，名誉显达，映遮尊威，纵彼福慧为王。我是沙门，受佛教如来传法，有何难抵敌见言不信佛教，以致如此。弟子即下起行。”言讫，潜至王所，广说法要及世界苦乐、人天善恶等事与王。往返精微，无不诣理。 \\n 宗胜、慧辩二人，行至中途，偶见笼内有一鸟雀，宗胜欲救度，复问达磨师曰：“不能度之，何以达？”师曰：“汝此去，吩咐他诈死，岂不度之。”宗胜拜谢即往。途中自叹曰：“佛法无疆，我佛如来逢难救难，逢灾救灾。”慧辩曰：“我和你二人，在此歇息片时，有逢灾逢难即救。”忽然有一孩童哭，哭啼乞救。宗胜问曰：“汝啼哭，何也？”其子答：“父母双亡，家下无力资送埋葬，我欲自尽。”宗胜、慧辩二人闻言，即取数两黄金赠他，其子告别而去。有诗为证： \\n 达磨询问六宗徒，一叶翳空执剪除。和尚不嫌功浅薄，应唯宗胜敢推辞。 \\n 又诗： \\n 汝虽慧辨无优全，难革王心改辙环。宗胜自吟禅教首，潜趋王所讲人天。 \\n  \\n   \\n  "}
{"章节": "屈于王辩", "正文": "  \\n 屈于王辩 \\n 　 \\n 异见王素不信佛教，及见宗胜，屈于慧辩协理，即问曰：“汝所解说，其法何在？可明白论来。”宗胜曰：“佛法治化，可以此类而观。欲知佛法，先当要论治化。且问，王所云道其佛法安在。”王又问曰：“朕所有道，将除邪法，汝所有法。将伏何？”宗胜无以对。达磨师此时未离慈座，已知宗胜义堕。遂告波罗提曰：“宗胜不禀吾教，潜行往化国王而屈于理辩，汝可速救。”波罗恭禀师旨云：“愿假神力。”即辞别而去。 \\n 行济度诗： \\n 宗胜沙弥慧辩雄，殿前解说有涵容。讯君佛法令何在，明白倏陈便信从。 \\n 又差波罗诗： \\n 佛法王猷可例观，绶谭佛法且谭君。词穷莫应君王驳，吩咐波罗往解难。 \\n 西江月劝见王调： \\n 王母瑶池鸾鹤飞，蟠桃争献舞腰肢。腊残乳燕穿帘幕，春到流莺啭柳枝。 \\n 香满座上酒盈卮，神仙寿祝茂年诗。庭前戏彩双雏凤，堂佛诵经十二时。 \\n  \\n   \\n  "}
{"章节": "波罗见国王", "正文": "  \\n 波罗见国王 \\n 　 \\n 须臾，云生足下，波罗提直至异见王殿前，默然而立之。时，王正与宗胜辩驳，忽见波罗提乘云而至，愕然忘其问答，曰：“乘空来者，是正是邪？”提即答曰：“我非邪正，而来正邪；王心若正，我无邪心。”王虽惊异，而骄慢方炽，即摈宗胜，令之远出。波罗提曰：“王既有道，何摈沙门。我虽无解，愿王致问。”见王怒而问曰：“子之宗佛，必以佛为是也。且问，何者是佛？”波罗提答曰：“佛之教，虽不滞于有，亦不沦于无。惟见性是佛而已。”见王又问曰：“师见性否？”提答曰：“我不见自性，惟见佛性。”王问曰：“性在何处？惟于所见。”波罗提曰：“性在作用上见之。”王曰：“性蕴于中而难知，情发于外而易见，子徒作用上见性，盖亦令我见之。”提曰：“性之作用，现前即是，王自不见耳。”王曰：“寡人作用上亦有性否？”提曰：“作用种种皆是，王若寂然不用，其体亦自难见。”王曰：“若当用时，现处有几？”提曰：“陛下每日作用，其出现时大概有八。”王曰：“既有八处出现，当为寡人言之。”喟然叹曰：“佛法不可有误。”波罗说偈云： \\n 在胎为身，处世为人，在眼若见，在耳若闻，在鼻辨香，在口谈论，在手执捉，在足运奔。 \\n 又云： \\n 偏现俱该沙界，收摄在一微尘。识者知是佛性，不识唤作三魂。 \\n  \\n   \\n  "}
{"章节": "宗胜捐躯投崖", "正文": "  \\n 宗胜捐躯投崖 \\n 　 \\n 异见王闻波罗提所说偈言，方寸了然领悟，乃悔前日轻悔之非，而求今日逃归之是。遂咨询法要，朝夕忘倦，迄于九旬。宗胜，先时用辩论不给，被王斥逐，遂退藏深山，自叹曰：“我今日，百出八十为非。师曾许我二十年来方归佛道。性虽忍昧，行施瑕疵，不能御难。我在世何用。因此事不能辩及见王，生不如死。”遂捐躯投崖，俄有神人，以手捧承，置于崖上，并无损伤。宗胜观看，并无一人，真乃异哉。 \\n 异见王悔悟诗： \\n 佛性须从作用求，国王听说始回头。咨询法要忘疲倦，深悔先年冒死尤。 \\n 宗胜作诗： \\n 行纪瑕疵验证修，不能御难重遗忧。深为奠若投崖死，虚度浮生八十秋。 \\n 美宗胜诗： \\n 衣冠复赐意倦倦，但恐相逢又见嫌。且把一心行正道，管教父子得团圆。 \\n （原书缺两面） \\n  \\n   \\n  "}
{"章节": "见王差使迎接达师", "正文": "  \\n 见王差使迎接达师 \\n 　 \\n 宗胜闻了神人偈言，欣然，即于岩间宴坐。此时，见王在国中，复问波罗提曰：“智辩虽出性生，亦由师训。今日，仁者谆谆智慧，果从学何人得来？”婆罗提答曰：“师不在远，子归而求之，有余师。问臣出家受业师，即娑罗寺乌沙婆三藏是也。若问臣出世师，虽名达磨，实王之叔菩提也。天渍有仁者，王牒有如来。大王今日悟后之问，徒能羡人之，徒不能宗自之叔，窃为大王不取也。”见王闻叔名，勃然惊骇。久之，谓波罗提曰：“鄙薄忝嗣王位，而超邪肯正，忘我得道之叔，取罪深重。” \\n 国王询问诗： \\n 国王询问波罗提，慧辩谆谆何所师？达磨原系菩提子，王之叔父某归依。 \\n 波罗答诗： \\n 菩提王叔某之师，超悟禅宗见性虚。敕使迎请求忏悔，钦崇三宝求犹初。 \\n 又诗： \\n 修佛无真德，如来解悟禅。梦中人唤醒，披雾睹青天。 \\n  \\n   \\n  "}
{"章节": "为王忏罪", "正文": "  \\n 为王忏罪 \\n 　 \\n 次日，见王具驾等候，迎请叔父返国。达师即随使而至，为王忏悔前非。王闻达师规诫，即百拜泣谢。又诏宗胜归国，左右大臣奏曰：“宗胜被王谪贬，自愧不能为王御难，捐躯投崖，已亡多时。臣矫诏，不敢奉命。”王告其叔曰：“宗胜之死，皆出于朕，不知大悲为朕如何忏悔，方免斯罪？”达师曰：“无伤也，宗胜现在岩间安息，有诏往召，彼即至矣。”王闻宗胜在，大悦，即遣使召之。使至山中，果见宗胜宴坐崖下，惮寂自若。有诗为证。 \\n 迎达磨诗： \\n 闻说从师出懿亲，勃然变色觅心惊。宗盟不意生真佛，诏使迎归作福星。 \\n 见王赍诏诗： \\n 宗胜投崖实朕愆，召之还国传经筵。使臣奉诏山中召，见彼端坐岩石巅。 \\n  \\n   \\n  "}
{"章节": "宗胜从容辞诏", "正文": "  \\n 宗胜从容辞诏 \\n 　 \\n 话说宗胜，在岩中坐禅，忽见天使诏临，即对使从容答曰：“贫僧无能，不能分毫裨益国家，誓愿老朽岩泉，证修佛事。王之国，济济多士。达磨是王之叔，现为六宗所师表。波罗提亦沙门领袖，法中龙象也。愿王崇仰二圣，以福皇基。臣不敢奉诏，趋陪左右。烦使者善为我辞焉。”有诗为证： \\n 宗胜岩中只自修，不从天诏棹归舟。从容劝主尊亲叔，领袖波罗亦合收。 \\n 又自叙诗： \\n 老朽岩泉汲寸长，证修佛事度时光。烦君善为辞丹诏，不得趋陪佐圣皇。 \\n  \\n   \\n  "}
{"章节": "达磨为王疗病", "正文": "  \\n 达磨为王疗病 \\n 　 \\n 本日，持诏官尚未复命，达磨师问王曰：“使臣奉尺三诏，知得取宗胜还国否？”王曰：“事难遥度，未可知也。”师曰：“一诏不至，再诏始来。”少顷，使还，呈上宗胜辞表，果如师语，王大惊服，再遣使召之。师回，辞王曰：“臣且暂去，陛下当益修善德。臣瞻龙体，不久当有疾。”达磨师去后七日，王果得疾。国医诊治，日见加重，不见疗愈。贵戚近臣，忆师前日辞去之言，即发使迎师曰：“主上遘疾弥笃，愿请慈悲，远来诊救。”师闻召，即随使至阙问疾。此时，宗胜承王再召，亦别岩间而归国见王。波罗提亦趋至禁榻问病。宗胜、波罗提问师曰：“目今当何施为，令主上免此疾危？”师曰：“疗疾无他策，着令东宫太子，为王宥罪施恩，崇奉三宝。复为忏悔，消除向日轻毁罪孽。如是行事者三，王疾始愈。”有诗为证： \\n 圣躬颐养失天和，预识将来有厄磨。辞去叮咛无别话，急宜修德保沉疴。 \\n 又： \\n 国王遘机势几危，急请慈悲为护持。免难莫如消罪孽，东宫太子好施为。 \\n  \\n   \\n  "}
{"章节": "达磨辞王南渡", "正文": "  \\n 达磨辞王南渡 \\n 　 \\n 达磨师在本国演教六十余年。一日，念震旦缘熟，行化时至，乃令治装戒行。先辞祖塔，次别同学，后至王所告行，且慰而勉之曰：“臣去后，陛下当勤修百业，护持三宝。吾去非晚一九即回。”王闻师言，涕泪交集，曰：“叔父去留，关国家休咎。此国何罪，彼国何祥。既云震旦有缘，去志已决，车辙非所能挽。第慈悲虽大，惟愿不忘父母之邦。果满功还，早掉归帆，侄之大幸。”有诗为证： \\n 化行震旦适于时，祖塔君王暂告违。去后最宜勤百业，护持三宝福疮痍。 \\n 王送达磨诗： \\n 猝闻门外驾骊驹，涕泗滂沱失所依。震旦有缘行莫挽，梓桑之国莫交虚。 \\n  \\n   \\n  "}
{"章节": "国王海堧饯别", "正文": "  \\n 国王海堧饯别 \\n 　 \\n 次日，异见王以叔父达磨师远行，乃具大舟，与左右臣僚，移供帐，饯别于海堧之地，挥泪言曰：“离多会少，古语然也。叔父在国，不特寡人相安无事，虽四境之内，亦相安于无为。慈悲一去，则南人幸而西人悲也。敢问归期？”达磨曰：“臣忝奉教沙门，如来演教之身，普济天涯之客，归期无有定准，聚首亦难逆料。既有南渡，必有西归。今日泛泛扬舟，他时翩翩葱岭，是其验也。”有诗为证： \\n 叔父宜留镇此邦，为何话别戒行装？海堧祖饯情难舍，回首天涯是异乡。 \\n 达磨答王诗： \\n 奉职沙门普济弘，渡南难拟事功圆。君王若问归来日，葱岭翩翩遇使旋。 \\n  \\n   \\n  "}
{"章节": "达磨计伏蛟龙", "正文": "  \\n 达磨计伏蛟龙 \\n 　 \\n 达磨自西竺海堧之地，别亲王而离乡井，登大舟以渡南滨，无非为传灯之事也。迨及海隅时，忽见巨浪滔天，有一蛟龙，形势甚大，自下而升。 \\n 其舟几覆数次，在舟诸人，无不惊愕，惟达磨师颜色不变，欣笑自若而已。从容言曰：“此特河海中一微孽耳，汝等何惊怖之若是耶。第此孽不除，终为大害。”复以佛帚指龙曰：“汝之大，吾弗虞也，吾患汝之变小耳。”须臾之时，龙果变小。达磨师遂以钵盂捞之，其龙犹如绳系，莫之能动。达磨师以之掷于海，众人皆异之。有诗为证。 \\n 达磨降龙诗： \\n 涌水兴波作浪涛，孽龙翻身并舟高。予欲为人除大害，特今故把盂盆捞。 \\n 众人美师诗： \\n 妖龙兴灾害万民，众人无计可逃生。幸得神僧降此孽，舟中自兹得安平。 \\n  \\n   \\n  "}
{"章节": "达磨收伏神虎", "正文": "  \\n 达磨收伏神虎 \\n 　 \\n 自达磨师降龙之后，风息浪平，舟中如盘石之安矣。将及南海，达磨师登岸西行，遥见一座高山，巉岩峻岭，林木森森。询及行人：“前面高山是何处所？”行者答曰：“乃紫章三峰也。其中猛虎甚多，行路之人受其害者，不可胜纪。汝僧独自前行，只自己其生耳。”达磨曰：“行止虽存乎人，死生实由于天。天寿予而虎不能为我夭。天夺予而汝不能为我留，猛虎其如予何？”遂不听行者之言，遽而前往。近山下，忽见一猛虎，猝然而至。达磨以佛帚召之，曰：“汝当敛迹藏形，勿伤生灵可也。”其虎摇首摆尾，如犬之逢家主，不忍释去。既而达磨前往，虎亦莫知所之。有诗为证： \\n 自从西竺至海南，穷途苦阻也曾尝。披衣蹑足忙登岸，未知何日返道坛。 \\n 行者答师诗： \\n 遥望高山名紫章，路人多被猛虎伤。谕僧勿去从吾语，免得身躯受灾殃。 \\n 达磨伏虎诗： \\n 数步行来到此村，猝然猛虎出山林。达磨忙将佛帚扫，摇头摆尾如犬形。 \\n  \\n   \\n  "}
{"章节": "达磨舟达南海", "正文": "  \\n 达磨舟达南海 \\n 　 \\n 达磨师自西竺至南海，登巨舰，泛重溟，经几多风浪，值几多险怪，凡三周寒暑，始达于南海。适梁普通七年庚子岁九月二十一日也。广州刺史萧昂，武帝族兄也，适在公署听政，闻百姓报道西方达磨师渡江而来演教，遂洗心洁服，隆礼迎接，送至公馆供养，每日叨陪左右，求其讲解。百姓创见西来佛，纷纷礼拜皈依，咸愿捐资，鼎建殿宇，以普求济度。有诗为证： \\n 一自登舟别海堧，三周寒暑达华区。途中险怪兼风浪，历历身经若坦夷。 \\n 刺史迎接诗： \\n 报导如来南渡江，慌忙颠倒着衣裳。请迎公馆隆供养，每日叨陪讲法王。 \\n 百姓皈依诗： \\n 创见西方活佛临，纷纷礼拜乞金绳。捐资建殿须臾事，盖为慈悲接济民。 \\n  \\n   \\n  "}
{"章节": "萧昂具表奏君", "正文": "  \\n 萧昂具表奏君 \\n 　 \\n 萧昂以达磨南来普济，甚盛心也。况主上宗信佛教，一闻有僧南来演化，甚折节也。事不容密，乃具表奏闻武帝。武帝阅表，龙颜大喜。谓左右臣子曰：“此寡人诚心所感，事佛之报也。”遂遣使备法驾至广州迎请，又诏萧昂护送达磨佛至金陵见驾。帝一面发库藏鼎建宝殿，以作如来宅舍；一面诏中书生缮写经卷，以便如来讲解。 \\n 刺史具表诗： \\n 萧昂具表奏梁王，达祖南来降吉祥。利益国家非小可，颛祁宸断自参详。 \\n 梁王遣使诗： \\n 梁王见表悦龙颜，事佛殷勤果报来。遣使迎请无少缓，诏令护送至京台。 \\n 梁王建寺诗： \\n 达磨南渡阐如来，梁王殷勤建殿台。迎至金陵接相见，舍身事佛亦何騃。 \\n  \\n   \\n  "}
{"章节": "梁王接见达磨", "正文": "  \\n 梁王接见达磨 \\n 　 \\n 达磨师在公馆坐禅，忽谓刺史萧昂曰，“君可促装，朝中遣使迎请，法驾不久及门，诏君护送。及今未至，可将州事托付何人拟拟，不日予与君行矣。”刺吏尚未之信。越两日，诏书果至，一如达磨师所言。萧昂愈倾心敬服。及师迢递至金陵，武帝沐浴斋戒，旗幡鼓乐，灯烛香花，自出部城迎接。本日，车马填街，人民塞市，一则急睹人王，一则快观活佛。此时此际，沉檀扑鼻，萧管沸耳，幢幡夺目。缙绅失其贵，甲胄失其勇。虽堂堂天子，亦不自知尊贵，惟知达磨之为大矣。 \\n 达磨坐禅诗： \\n 坐禅出定白萧昂，速备车舆待启行。明日九重丹诏及，贵尹护送见君王。 \\n 梁王迎接诗： \\n 梁王事佛果虔诚，佛至金陵出郭迎。鼓乐喧阗香扑鼻，旗幡灯烛耀人明。 \\n 百姓争睹诗： \\n 人民塞市马填街，争睹西天活佛来。甲胄缙绅忘勇贵，堂堂天子亦微哉。 \\n  \\n   \\n  "}
{"章节": "梁王舍身事佛", "正文": "  \\n 梁王舍身事佛 \\n 　 \\n 武帝接着达磨，执弟子礼，侍立左右，命仪卫，如王者送至新佛殿安顿。武帝亦随至新佛殿参谒。此时，观见达磨，慈容烨烨，宝像煌煌，恨不得与之俱化，又踵旧日所为耳。愿舍身事佛。又出帑内金银，为建道场功果。君者民之表，一国人王尚自舍身事佛，天下效尤，又孰不愿为佛事。书云“梁王事佛尤谨”，此之谓也。 \\n 梁武舍身诗： \\n 慈容宝像耀煌煌，愿舍真身事佛王。帑内金银如土芥，道场功果闹天堂。 \\n 百姓舍身诗： \\n 堂堂天子镇华夷，百姓观瞻作表仪。万乘帝身甘事佛，卑卑黔者悉捐躯。 \\n  \\n   \\n  "}
{"章节": "梁王自矜功德", "正文": "  \\n 梁王自矜功德 \\n 　 \\n 武帝自接见达磨，叨陪不离左右，自矜其功德。问曰：“弟子自继位以来，宗信佛教，平日在国中，恐栖佛无所则为建寺，恐诵佛无本则为写经。若此之类，不可胜纪，不知有何功果？”达磨曰：“如来功果，贵务其大者、实者。主上造寺写经，此卑卑人天小果。有漏之因，如影随形，虽有非实。何功德足云。若以此为功德多见，其不知量也。”武帝怃然自失。又侧席问曰：“如圣人所云，必何如作为，乃为真实功德？”达磨曰：“净智妙圆，体自空寂。如是功德，不以世求，一味在性灵上体认，所谓大者、实者。寺创与经之缮写，初不关于修待急务，纵不暇及，亦不言其修证有亏。” \\n 梁主矜功寺与经，人天小果漏之因。 \\n 智圆体寂真功德，不落人间色与声。 \\n  \\n   \\n  "}
{"章节": "武帝不悟经义", "正文": "  \\n 武帝不悟经义 \\n 　 \\n 梁王自谈功德之后，始不事外面作为，收入在性中修证。第着己用功者，由精会粗易；郛郭从事者，由粗入细难。梁武浮名好佛，兢兢在语言文字上探讨，及至谈禅悟偈，漠然无得也。 \\n 一日，帝又请问达磨师曰：“圣谛之文，弟子口尝诵之；圣谛之义，弟子心尝思之。其奥妙精微，非浅鲜胸襟所能测识第一义之旨，今愿窃有请也。”达磨曰：“圣谛之义，文字虽□，一言一蔽之，曰廓然无朕而已。朕之一言，至矣，尽矣。”梁武解误，则文字化为真诠。达磨南来，还佛梁武，其首班矣。帝惟不然，又问曰：“对朕者谁？”达磨曰：“不识夫？不识即无朕，无朕即不识，不识无朕，二而一者也。”帝犹然不悟。佛家点化弟子，只在一字之间。三教不解，机不合矣。规规为虚文所拘留，非达磨西来之意也。本月十九日，不告于王，遂潜回江北。十一月二十三日，届于洛阳。当魏孝明帝正光元年，寓止于嵩山少林寺，面壁而坐，终日默然，人莫之测识，谓之壁观。 \\n 梁武浮名好佛诗： \\n 如来修证性中求，郛郭工夫逐浪浮。只向语言为探讨，方圆龃龉不相投。 \\n 梁武请问圣谛诗： \\n 圣谛如来第一篇，其中意义必精玄。请师乞为明开示，俾得持循作圣美。 \\n 达磨答武帝诗： \\n 要知圣谛其中义，无朕之精自廓然。陛下洞知无朕妙，西方佛果已修圆。 \\n 梁武帝不悟诗： \\n 一隅甫举反三隅，始足谈玄号上儒。三四发明浑不解，依然蔽固一愚夫。 \\n 达磨潜回江北诗： \\n 出昼依回不舍王，为王可武与为汤。梁王不是如来器，决志潜回抵北江。 \\n 达磨嵩山面壁诗： \\n 少林篙岳好修持，面壁其中寂语词。匪为一身完证果，多因等待续灯儿。 \\n  \\n   \\n  "}
{"章节": "达磨嵩山演教", "正文": "  \\n 达磨嵩山演教 \\n 　 \\n 达磨在少林寺面壁，从游之徒，有道副、道育、尼总持诸人，朝夕趋陪，以求济渡。评三子证修，虽有浅深不同，然游于达磨门者，彬彬皆佛物，无弃物也。所谓升堂矣，第未入于室也者。达磨因梁武专在言论上修持，不从寂静中证悟，卒于佛无成，于道无得也。遂惩其弊，一味面壁而坐，以寂灭示三子。壁虽障于目前，彼之剖破藩篱，达观无际，壁不能翳其毫忽。居于方内者，觉面前多封闭垣墙；超于域外者，眼里无全牛。觉层峦叠壁列于前，彼视之皆空矣。故达磨九年面壁，不待达磨心坚石穿，壁因达磨坐观，亦化其顽石，勒成一尊达磨。迄今嵩山石壁，俨然有达磨尊者遗像。非其坐观之大验欤。 \\n 三子从游达磨诗： \\n 达磨选佛到中华，炉冶英才作叶伽。三子共沾春雨露，兢兢鼓棹觅灵槎。 \\n 三子所造不同诗： \\n 学业难教一律齐，彼苍赋禀有贤愚。譬诸草木分区别，何独于人有所疑。 \\n 达磨面壁示教诗： \\n 达磨面壁意深微，示众修持志莫移。勿道眼前坚莫钻，工夫克己剖藩篱。 \\n 达磨观壁皆空诗： \\n 石壁徒能障浅衷，高人达览境皆空。性天湛湛原无物，壁立参前有主翁。 \\n 顽石肖像达磨诗： \\n 自古人为万物灵，从来有志事终成。试观面壁高山石，日久年深肖像形。 \\n  \\n   \\n  "}
{"章节": "神光弃儒从释", "正文": "  \\n 神光弃儒从释 \\n 　 \\n 婆罗门有一僧人名神光者，人品清俊，资性聪慧，表表一旷达士也。久居伊洛，博览群书，善谈玄理。每抚髀叹曰：“孔老之教，礼木风规。庄易之书，未尽妙理。孔老，予不获出入其门墙；庄易，予不获从游其左右。与其浮慕前修，勿若求师近代。何代无贤，顾人自得耳。”神光进退于儒释之间，终舍正学而从左道。故功名富贵，等若浮云；证果修持，好如饴醴。有诗为证。 \\n 神光旷达诗： \\n 仪表魁梧行莫羁，灵襟空洞逸绳规。伟才若付良工手，斫就能将大厦支。 \\n 神光博览诗： \\n 不直堂堂具表仪，无形仪表富襟闭。笥经莫拟便上腹，敢谓身肥没字碑。 \\n 神光好佛碑诗： \\n 家鸡野鹜两提衡，厌旧欢新出世情。二祖若教难诳诱，达磨依钵孰相承。 \\n  \\n   \\n  "}
{"章节": "神光欲从达磨", "正文": "  \\n 神光欲从达磨 \\n 　 \\n 神光僧闻达磨大师乃西天得道比丘也，现寓止于嵩山少林寺面壁，欣欣喜曰：“才说无师却有师，古人负箧从师，不惮千里，况嵩山去此甚近。所谓至人不延，学步即亲者也。欲求解脱，非至人点化不可。欲师至人，非从游其门不可。有志而莫之学，是谓自弃。有师而（原书下缺一面）嵩山少林寺，参谒达磨，求其训诲。达磨见神光之来，恐亦好名之士，易为迁就摇惑，不专志传灯者也。达磨南来，正欲得中人以上与之语上，无论他后日得髓，且试得今日来意。意稍不诚，一挫即却矣。故面壁自若，不知身后有人参谒；缄然自若，不知左畔有人乞言。神光僧不以师为吝教，惟罪己为不诚。来意精专，可盟金石。师坐终日，彼亦侍立终日。师面壁坐，彼面师立。师不语，彼不去。如此效诚者半月。有诗为证。 \\n 神光参渴达磨诗： \\n 躬往嵩山谒达磨，求他容授说波罗。至人若肯传神髓，大地黄金酪搅河。 \\n 达磨面壁自若诗： \\n 面壁无言匪拒人，示渠默坐作持循。参师即悟参禅旨，岂谓规规试意诚。 \\n 神光来意精专诗： \\n 从师学道匪沽名，师不优容意不诚。面壁端然无指示，面师屹立效章程。 \\n  \\n   \\n  "}
{"章节": "神光励志求师", "正文": "  \\n 神光励志求师 \\n 　 \\n 一日，神光僧又自思曰：“不凿石，不逢玉；不淘沙，不见金。奕秋小数，不专心致志且不得也，况如来宗旨，可以二三之见求之乎。且古人刻志求佛，遗行班班可证。有敲骨取髓者，有刺血济饥者，有布发掩泥者，有投崖饲虎者，若此之类，难以枚举。况我又何人，敢不益励乃心，肯以师不礼貌辄少变其志。佛难人为，辄委靡其行乎。” \\n 神光立志诗： \\n 美玉精金出凿淘，奕秋小数致专求。如来无价金和玉，丝发因循不到头。 \\n 神光仿古诗： \\n 古人学道意专精，饲虎投崖效滴涓。刺血济饥并取髓，掩泥布发事班班。 \\n 神光策立诗： \\n 古人为道几捐生，何独区区不殒形。得与达磨为弟子，胜如虚度过浮生。 \\n  \\n   \\n  "}
{"章节": "神光立雪从师", "正文": "  \\n 神光立雪从师 \\n 　 \\n 神光僧为从师志一，慕道精专，忘却天时人事。时当十二月九日夜，天大雨雪，使非励志之夫，鲜不畏寒却步矣。彼依然坚立不动，唯知求教明心，不知六花裂体。逮迟明，积雪过膝，其寒冷当何如者。自常人论之，身为重，道为轻。纵师不以我为诚，亦不关甚紧要，何为苦节如此。彼则谓：“师之难我，雪之侵我，未必非彼苍玉成之意，过膝何足恤，纵雪积过腰，亦所甘心也。”此情此际，虽鬼神可格，金石可大矣。”达磨师始悯而问之曰：“汝立雪中，当求何事？”光含悲曰：“唯愿和尚慈悲，开甘露门，广度群品而已。” \\n 神光立雪诗： \\n 露领冲寒立雪中，雪深过膝不移踪。从师励志诚如此，得髓真传捷利锋。 \\n 达磨问神光诗： \\n 雪中久立欲何求？耐冷精诚贯斗牛。知尔远来应有意，为观春色到皇州。 \\n 神光叩达磨诗： \\n 弟子从容复圣师，恭承明问发愚虑。慈悲普渡诸群品，甘露门开万泉苏。 \\n  \\n   \\n  "}
{"章节": "神光断臂见志", "正文": "  \\n 神光断臂见志 \\n 　 \\n 达磨师见神光僧所为济人而非济己，利物而非利身，志向可谓公且伟矣。遂与言曰：“诸佛无上妙道，旷劫精勤。虽难行而实能行，虽非忍而实能忍若水。小德小智胸襟，轻心慢心学问，一旦希顿悟其真乘，徒劳勤苦，何免于得哉。以子之立雪志非不坚，以子之普度心非不广。第适所云无上妙道，非仅仅耐冷之夫，顿超真乘，而谐满慈悲之愿也。”神光师本日闻师海励，感激与奋迅交并，自思曰：“天下无难事，都因心不专。立雪不足以见志，断臂始足以鸠心。”乃潜取利刃，自断左臂置于师前。达磨见其剀切如此，叹曰：“真如来法器也。”遂为弟子。有诗为证。 \\n 论道精妙诗： \\n 妙道难行却厉行，忍而非忍两交横。纤微智德能希悟，轻漫之心得上乘。 \\n 断臂鸣志诗： \\n 世无难事贵心专，闻教徬徨着祖鞭。断臂鸠心一师前，任渠铁砚要磨穿。 \\n  \\n   \\n  "}
{"章节": "达磨为光改名", "正文": "  \\n 达磨为光改名 \\n 　 \\n 且说达磨师，自得了神光弟子，潜自喜曰：“不意晚年获一佳士，不惟如来宗旨有托，吾南来选佛之应，亦不虚矣。”一日，唤而谓曰：“上古诸佛，最初求道，往往为法言形。子昨断臂吾前，亦不亚古人。人形苦节，且智慧不摇，勤求可与。吾为汝更名曰慧可。命名有深意，子当顾名思义。慧者益求其慧，可者益求其可。愈证修则愈浑化，直至无慧名无可称，方为功行完满。有诗为证： \\n 喜得神光诗： \\n 神光坚志遂凡庸，异日传灯作正宗。吾道有人吾志遂，寸衷不觉已怡融。 \\n 夸神光诗： \\n 古人求道每捐躯，断臂神光志亦孚。苦节方能传妙道，如来残照属吹经。 \\n 为光改名诗： \\n 沙空最重慧超群，笃志勤修始可揣。子讳可更为慧可，顾名思义大吾门。 \\n 三美神光诗： \\n 神光参谒意何诚，积雪侵肤动悯情。不是利刃伤左臂，过磨还不为更名。 \\n  \\n   \\n  "}
{"章节": "慧可请问法印", "正文": "  \\n 慧可请问法印 \\n 　 \\n 神光僧获备员为达磨弟子，又幸达磨为之更名，不胜雀跃，以得承训为幸。一日，从容请曰：“弟子从游门下，为作佛也。顾作佛自法印始，不知诸佛法印，可得闻乎？”达磨欲慧可收敛，在灵性上用工，不欲在见闻上探讨，故应之曰：“诸佛法印，匪从人得。”慧可闻言，即悟曰：“人在郛郭，心者性灵。师曰：‘非从人得’，心从心悟可知矣。”自后慧可，言语文字，皆视为糟粕，一味在性灵融会体认。 \\n 慧可请问诗： \\n 备员弟子为更名，雀跃超筵藉玉成。诸佛光年为法印，乞师逐一为闻陈。 \\n 达磨回答诗： \\n 法印虽从诸佛遗，世人未可得精微。达磨微白形骸点，慧可融通悟骨旨。 \\n  \\n   \\n  "}
{"章节": "岳神听师讲经", "正文": "  \\n 岳神听师讲经 \\n 　 \\n 一日，慧可、道副、道育诸徒在法堂坐，听师讲经说法。忽见一老者，姿容苍古，冠服庄严，步履从容，言谈慷慨，直趋至法堂，求达磨讲经。诸徒接见，道是坊郭致仕稳翁，独达磨识是嵩山岳帝，不泄其机，与之进待，以宾礼，赐之坐，以聆讲说。本日，慧可僧常值，尚未进经开讲，先启口问曰：“太宇清宁，天君寂若，庶几妙道有得。今弟子心多震撼不宁，何以能悟无上宗旨？讲经□□安心意焉，请师且为弟子安此未宁之心。”师曰：“汝欲心宁，可将心来安。”慧可曰：“觅心了不可得。”师曰：“既不可得，则子心境吾正安之矣。”老者获闻安心之说，不觉了然大悟。降阶谢曰：“经从耳进，须用心融；心稍不宁，则上人开发祗说铃也。弟子之所以去佛道远者，亦为染着声臭色天相，君所以胶扰不宁。今后予知所从事矣。”慧可曰：“心本常空常宁，滞有则实，徇象则扰。吾徒必境象两忘，始为了证佛事。”师曰：“二子之谈，善哉。”本日遂辍讲，相笑而别。 \\n 岳神趋堂听经诗： \\n 苍古姿容步履闲，服弁庄重伟言谈。趋堂为听禅师讲，二子惊疑辍仕官。 \\n 慧可求师安心诗： \\n 慧可经筵启达磨，天君扰攘失安和。谈经未落安心急，不识金针砭若何？ \\n 达磨点化安心诗： \\n 子欲安心讵有他，觅心扰□□□□。太宇清宁无觅处，子心祖饯两□谶。 \\n 岳神有感诗： \\n 吾心染着色和声，胶扰心中心不获宁。今日获闻师指点，始知从事□□□。 \\n 慧可感悟诗： \\n 常空性地与常宁，徇象之夫扰失平。境象两忘真体现，参禅妙决已无赢。 \\n 道育赞叹诗： \\n 佛法相传总是心，虚无寂灭是金针。灵台染着些儿物，不是如来去后音。 \\n  \\n   \\n  "}
{"章节": "国王思慕达磨", "正文": "  \\n 国王思慕达磨 \\n 　 \\n 且说异见王，自别达磨以后，无日不卷卷而语其西福也。一日，备办贡仪，谨□□□□而书一通，遣使南渡。一则进贡中国以□□，一则迎接达磨以还国。时魏庄帝永安元年正月五日也。魏帝览其奏问，收其贡仪，问来使曰：“汝国王欲接达磨西渡，现今达磨客居少林，去往少林寺，旦暮遇之矣。”言讫，宴待来使于五凤楼，诏宋云出使西域。 \\n 国王遣使南渡诗： \\n 自忆当时别叔尊，海堧祖饯两语谶。悬悬终日空张望，冥冥数载雁无影。 \\n 春去春来人不见，修书遣使渡南滨。一来贡献中华主，更欲觅访骨肉亲。 \\n 宋云奉诏西域诗： \\n 一自丹凤下九重，宋云整冠答圣聪。奏请天朝因终事，遣汝赍诏往西戎。 \\n  \\n   \\n  "}
{"章节": "少林寺访师", "正文": "  \\n 少林寺访师 \\n 　 \\n 宋云奉诏往西域，武王偕西域使同尘少林寺，访问达磨。达磨在少林寺，面壁而坐。西域使臣，将见王之书奉达磨。达磨览之，不胜欢欣曰：“国王安否？”使臣曰：“无恙。”达磨又曰：“功完行满有定，何劳远来以受此奔波之苦乎。”使臣曰：“此职分之所当为，何足恤哉。”达磨又询问宋云曰：“差大夫往西域封王耶？”宋云曰：“然。但西域风俗事宜，未之窃领问焉，明以示我。”达磨曰：“风俗事宜，纷纷繁杂，一语不足以竟其毫未矣。大夫乞言于来使可也。”宋云领此语，虽慧悟于心灵，亦不能洞达其旨镜。”达磨嘱来使，恭身都辞师去：“莫待予言而后何。但予有数语，留为后验。”遂说谶曰： \\n 火另勿生心，山具令人寻。两木不同根，目久亦非真。有诗为证， \\n 诗云： \\n 禅师语句意玄玄，心中踌蹰不情然。今日少林分别去，未知相逢是何年。 \\n  \\n   \\n  "}
{"章节": "志欲西归", "正文": "  \\n 志欲西归 \\n 　 \\n 达磨师在少林寺别了宋云，面壁九年，功完行满。一日，欲西返天竺，乃谓从游众门人曰：“吾十年遇般若师传授，谓六十年以前当在本国行化，所谓时未至不敢出。六十年以后，当往震旦行化，所谓时已至不敢违。且曰，震旦之地，所获法器菩提，不可胜纪。从游众生，令之契悟神明，勿规规徇有。为功业南渡，未几即可西归，无得久住。今我兢兢佩服师训，六十年前在西竺，六十年后在中华。自南渡登岸，接见萧昂，金陵获瞻帝主，嵩山知遇汝辈，一味在契悟神理上发挥，勿令众生浮慕。有为事业虽班班皆我之身教，实源源遵师之心法也，果南方法器菩提不可胜纪，第佛化少弘。功行小满，吾能久拘此哉。归欣欣，可止则止，可行则行，时不我与，汝诸生其谓之何。”众徒曰：“愿师久住中华，济渡万方群品。”有诗为证。 \\n 达磨遵师训诗： \\n 般若曾将道授予，时行时止作从违。渡南广有菩提器，也合西归勿滞濡。 \\n 又诗： \\n 忆自登舟达海南，萧昂梁武及诸□。皆令性地参圣理，不在施为事业繁。 \\n 又： \\n 中邦演教已多年，法器菩提满座筵。震旦不能留迹住，洞庭湖里驾归帆。 \\n  \\n   \\n  "}
{"章节": "初授慧可", "正文": "  \\n 初授慧可 \\n 　 \\n 达磨师欲将如来衣钵传与诸徒，不知何人可膺重托，又谓众徒曰：“时至矣，菩提将不久去矣。汝等从游有年，欲将正法付汝行持，汝勿谓隔世难言，试各言所得，我将采焉。”一门人名道副者先言曰：“如弟子所见，不执文字，不离文字。意者可以传正法乎？”达磨曰：“子之所见，徇外遗内，得吾之皮矣。可与共学者也。”次一人名尼总持者白其所得曰：“某亦恶乎见哉。弟子今日所解如庆喜见阿问佛国，一见更不再见，如此而已，意者如来正法属我行持乎？”达磨曰：“子之所见，入而未深，得吾之肉。可与适道者也。”断二子之后，一门人名道育者，第三进曰：“育也，其庶乎四大本空，五蕴非有，而我所见处，无一法可得。此可以传正法乎？”达磨曰：“子之所见，非得吾皮，非得吾肉，大而未化，乃得吾之骨也。”最后，达磨问慧可曰：“尔之见何如？”慧可曰：“异乎三子者之择。”达磨曰：“何伤乎？亦各言其志也已。”慧可本日默默不言，只顿首礼拜其师毕，依位而立。三子哂之曰：“不白所将书言，惟示所为于身，吾不知其所长也。”达磨喟然叹曰：“必如子之见，始得吾之髓，子其达权人哉。吾与可也。”遂以如来正法眼，嘱授慧可，且示以偈云： \\n 吾本来敬土，传授救迷情。一花可五叶，结果自然成。 \\n 达磨问三子所得诗： \\n 时至予将别尔归，如来法眼孰行持。诸徒各白心中得，以便传灯与授衣。 \\n 道副陈所得诗： \\n 道副开先白所长，只从文字作行藏。不知纸上皆糟粕，非执非难象亦忘。 \\n 总持陈所得诗： \\n 总持解见亦无他，一见阿罗即玉家。释氏正宗堪付托，秤星莫认定盘差。 \\n 道育陈所得诗： \\n 四大本空五蕴无，正宗寂灭庶几乎。秤星见处法无得，可作沙门一嫡嗣。 \\n 慧可陈所得诗： \\n 慧可恶乎撰异哉，向师礼拜效捐埃。少回依位从容立，不见言谈缓烦腮。 \\n 达磨评三子诗： \\n 道副襟期亚总持，总持道育莫平提。二子仅得吾皮肉，道育侵侵及骨拨。 \\n 独与慧可诗： \\n 看尔雍容不垢浮，真宗妙悟几回头。依吾立处如登岸，笑指慈航法水流。 \\n  \\n   \\n  "}
{"章节": "江北龙吟虎啸", "正文": "  \\n 江北龙吟虎啸 \\n 　 \\n 达磨之归，不特众生欲期留，百物亦不利其去也。江北自达磨潜回以来，闻说少林寺有龙来礼师说法，有虎来伏地听经。如此者数年，师不为怪，人不为异。及达磨师志欲西归，物亦效灵。江北父老，夜夜见空中一龙，不兴云，不布雨，只一味吟跃，其声悲悯，殊有可怜之色。夜夜只见山中一虎，不呼风，不攫物，只一片嘶叫，其声哀号，殊有不忍之情。父老相谓曰：“迩来龙虎微声吟啸，非关国家气数，必应伟人去留。不出月旬，定有效验。” \\n 龙吟诗： \\n 灵物空中彻夜吟，想应曾听达磨经。知师不久西归去，故尔徬徨为阻行。 \\n 虎啸诗： \\n 咆哮山君彻夜号，亡因失侣啸江头。少林伏虎人将去，不吝哀鸣为挽留。 \\n 父老诗： \\n 龙跃于渊世道亨，渡河虎比政声清。进来龙虎相吟啸，必为高人兆生死。 \\n  \\n   \\n  "}
{"章节": "嵩山鹤唳猿啼", "正文": "  \\n 嵩山鹤唳猿啼 \\n 　 \\n 嵩山，中岳山也。其上有太屋、石室为高人修养之所。往时，有志人将去，旬日，猿啼鹤唳。达磨在此少林寺面壁九年，妖魔摄伏，□动好修，达磨昔日讲经，猿猴也曾献果，仙鹤也曾衔花，一旦归去，猿鹤失去主人，若无所依。猿声啼破天边月，鹤唳悲残五更风。叫者心寒，听者酸鼻，太室、少室、石室修待释道，虽互相惊疑，却不知其为面壁推奖，以功有菩萨将行达磨也。唯达磨自知之，自后，不告门人，一面修洁，以待其时之所至。有诗为证。 \\n 猿啼诗： \\n 喜与悲离物有然，至人感化效修缘。玄宾何为啼长夜，面壁山翁整别筵。 \\n 鹤唳诗： \\n 羽衣修整号仙胎，不去玄门觅侣侪。彻夜枝形声唳历，讲经人去几时来。 \\n 释疑诗： \\n 猿声啼罢鹤声连，应验吾侪行果圆。人去此山谁是主？终宵惊破客心禅。 \\n  \\n   \\n  "}
{"章节": "灯幡迎接达磨", "正文": "  \\n 灯幡迎接达磨 \\n 　 \\n 且说嵩山好修之人，闻猿啼鹤唳，搅乱禅心，不安昼寝。有数步登高以占紫气者，适见少林寺外，灯烛耀煌，旗幡纷队，张盖司香，羿舆掌驾，全集如林，不可胜纪。少顷，又见山行外，投刺者投刺，递简者递简。不逾时即布散而去。如此者数晚，众人始知少林寺面壁之师不次日。诸人洁己趋前，愿求普渡。达磨俱为讲经说法而罢。 \\n 美达磨诗： \\n 搅乱禅心寐不安，效占紫气出蓝关。 \\n 少林寺外多灯烛，面壁岩前簇宝幡。 \\n 张盖司香人队队，羿舆掌驾卒班班。 \\n 寺人投了恭迎刺，标拟今年十月还。 \\n 告众人诗： \\n 昨夜岭头望少林，门前车马簇如云。达磨面壁东来阻，愧煞庸愚不识人。 \\n  \\n   \\n  "}
{"章节": "土神望问岳帝", "正文": "  \\n 土神望问岳帝 \\n 　 \\n 中岳帝王，遵常例每年会集四岳一度，朝天，本日，岳帝自玉京朝罢归来，询本山土神曰：“朕往上界觐君，下方有何妖魔为祟？”土神曰：“遵大王约束，俱奉命唯唯。”帝又问曰：“面壁玉人无恙否？”土神答曰：“面壁至人，匆匆有行色。”帝惊回曰：“怎见得？”土神曰：“龙虎彻夜啸吟，猿鹤终宵啼唳。且迩来士卒填门塞道，闻本上标拟十月西归。只今，从游三子数上恳留修养，诸朋纷纷上乞济，不知挽得至人车辙否？”帝曰：“吾方会集四方岳帝，待从经筵听讲，如何顿舍其去。孤明日化为坊厢耆老，苦情留之，看他何如。”有诗为证： \\n 朝罢归来满袖香，稽查妖祟属猖狂。土神复命均供职，惟有高人去得忙。 \\n 又诗： \\n 闻说禅师决意归，仓忙谁命侯车行。诸经未讲心殊欠，挽作蒸民济渡师。 \\n  \\n   \\n  "}
{"章节": "岳帝挽留达磨", "正文": "  \\n 岳帝挽留达磨 \\n 　 \\n 次日，岳帝果化为苍头耆老，竟入寺中来，参谒达磨。达磨接见，知是前番参谒老儿，乃以上宾之礼待之。问曰：“君侯谒见玉皇，玉皇有何顾问？”岳帝惊讶，伏地请曰：“弟子果本山岳神，昨日天上归来，闻至人整旅西归，不肖特来恳留。上人久住此山，裨下神得终其证修之业。”达磨曰：“吾业未完，何能去得。汝欲听经，何须□闹。”遂为岳神说偈曰： \\n 幻作苍头一寿翁，时法逐人□□□。解则识揖色□迷，则□□分别计较。 \\n 息现量者悉皆是，梦若识取必本寂。灭□多一动念处，各是正觉□□□。 \\n 岳神得此偈，遂礼谢师而去。有诗为证： \\n 幻作苍头一寿翁，谒师顶礼诉情衷。此来本为留行计，不意高人□迹踪。 \\n 达磨问岳神诗： \\n 君候昨自玉京回，亲领天皇顾问来。地上妖邪多评遍，传灯佛子若知谁？ \\n 岳神辞达磨诗： \\n 我本嵩山一岳神，被师慧眼见分明。闻师证果将归去，幻作耆民挽驾行。 \\n  \\n   \\n  "}
{"章节": "达磨再授慧可", "正文": "  \\n 达磨再授慧可 \\n 　 \\n 达磨师既授慧可以正法，又密唤慧可叮嘱曰：“昔如来以正法眼付迦叶大士，流传几十代至般若多罗。般若多罗师知我可为法，遂揭残灯而授之于我。我来南土，转求法嗣，惟子可膺重托，又将此遗照而付之于汝。汝当体我之心，善为护持，勿令统绪断绝。又授汝袈裟一领为法信。二者表曰，内传法印以契证心，外付袈裟以定宗旨。后代浇薄，疑虑竞生，言吾系西方之人，汝乃南方之子，从何得法，凭何证验。汝今受此衣法，庶却后日所生疑难。但此衣法，用以表明化无窒无碍耳。吾灭后二百年，衣止不传，法周沙界。明道者多，行道者少。说理者多，通理则少。潜符客证，千万有余。汝当阐扬，勿轻未悟。一念回机，便同本得。”有诗为证： \\n 迦叶初膺衣钵传，源流般若几经年。多罗复把灯传我，我揭余光托子沿。 \\n 又诗： \\n 法师袈裟并授尔，好宣持护受灵符。纵他浇薄生疑虑，法衣凭依可却除。 \\n 又： \\n 吾道流通二百年，法周沙界眼无传。潜子密证方扬阐，□拮胸中善与言。 \\n  \\n   \\n  "}
{"章节": "达磨三授慧可", "正文": "  \\n 达磨三授慧可 \\n 　 \\n 达磨师授慧可法印袈裟，又唤叮嘱之曰：“吾有楞伽经四卷，亦付与汝。此经关系非小，乃如来心地法门，令汝后日开讲，众生裨得从谈入悟。且吾自西天到此，五毒中旁门之毒出而试之，置石石裂，其毒太苦，汝盍慎之防之，勿令毒我者而毒子也。南印东土，地之相去或千余里，吾今离南印而至东土，岂无谓哉。见赤县神州，广有大乘气象，故逾海越汉，不惮艰辛，为□□人也。讵意机会不谐，潜回江北，面壁山林，如愚若讷耳。今得子传授，则南来之意已终，复何留哉。”有诗为证： \\n 授子楞伽四卷经，如来心地法门诚。众生用此为开示，令彼浸浸妙悟深。 \\n 又诗： \\n 道德高深忌者憎，五回中毒欲伤生。□归试毒山中石，立见崔嵬石裂崩。 \\n  \\n   \\n  "}
{"章节": "达磨游千圣寺", "正文": "  \\n 达磨游千圣寺 \\n 　 \\n 一日，达磨谓诸徒曰：“数日间为各处使臣搅扰，未及谈得佛事。今日稍暇，携汝辈同在禹门千佛寺一游何如？”众徒曰：“惟命是从。”本日，师往禹门千佛寺游览，果见宝殿嵬峨，浮图峻耸，门前带水环腰，寺后屏风靠背。纵步闲观，肺腑观尽江山景致。朝西独坐，精神多潇洒，宅舍清幽。瑶草琪花，天为如来呈供品。莺啼鸟语，风物华子奏音正。所谓意相关，禽对语，生香不仅花是也。好座今圣寺，只少恬如来弟子，连宿三日。 \\n 达祖携徒谒禹门，禹门胜概与平分。游观何为淹三日？意在离凡与脱尘。 \\n  \\n   \\n  "}
{"章节": "杨太守谒达磨", "正文": "  \\n 杨太守谒达磨 \\n 　 \\n 且说期城太守杨炫之，一生宗信佛教。每遇僧人，俱隆礼接待。闻得达磨师在千圣寺游玩，即放下政事，躬造千圣寺谒见达磨，遂问曰：“西天正印，师承为祖，其道何如？”达磨师答曰：“明佛正宗，行解相应，名之曰祖。”又问曰：“此外更有何义？”师曰：“须明他心，知其古今，不厌有无，子法无取，不贤不愚，无迷无悟。若能是解，故称为祖。”炫之又问曰：“弟子皈依三教亦有年矣，而智慧昏蒙，尚迷真理。适听师言，罔知攸措。望师慈悲，开示宗旨。”师知太守来意恳切，即为说偈曰： \\n 亦不赌恶而生嫌，亦不观善而勤措。亦不舍智而近愚，亦不抛迷而就无。 \\n 达大道兮无量，通佛心兮出度。不与凡圣同躔，超然名之曰祖。 \\n  \\n   \\n  "}
{"章节": "太守为师除难", "正文": "  \\n 太守为师除难 \\n 　 \\n 本日，太守闻师说偈，悲喜交并，言曰：“愿师久住世，一日化导群。”师曰：“吾即逝矣，不可久留。根性万差，多逢愚难。”炫之曰：“未审何人，弟子为师除得否？”师曰：“吾以传佛秘密，利益迷途，害彼自安，必无此理。”炫之曰：“师苦不言，何足以表幻变观照之力。”师不获已，乃为之谶曰：“江槎分玉浪，红炬开金锁，五口相共行，九十无彼我。”炫之闻师此语，莫究其端，但然记于怀。本日，稽首拜谢其师而去。有诗为证。 \\n 太守问： \\n 闻得禅师胜地游，特来参偈问源流。西天正印俱归祖，详为鲰生说事由。 \\n 达磨答： \\n 佛名为祖匪虚称，智慧聪明博古今。不厌有无不迷悟，能如是解道高深。 \\n 太守复问： \\n 三宝归心亦有年，昏蒙智慧尚迷玄。闻师训告惊无措，广示慈悲得证缘。 \\n 按达磨禅师示指杨炫之谶语，虽当时不测，而后皆符验。 \\n 时庄帝崇奉释教，禅隽诣阙如猬。有林光统律师流支三藏者，俱僧中之鸾凤也。见师远来演教，斤相指心，每与师议论，不免是非心起。达磨师在中土，独振玄风，普施法雨，故偏局之量，自不能堪。竟起害心，数中毒药。前五度中毒，师以业缘未满，旋中旋解。待药中六度，师以化毕，传法得人被中之，师安之不复解救，遂端而游。即魏庄帝永安元年戊申十月十五日也，本年十二月二十八日，慧可众徒葬砌于熊耳山，起塔于定林寺，并具文以祭之，有诗为证： \\n 普施法雨播玄风，斤相明心作释宗。南土禅僧中褊线，不能容物反相攻。 \\n 又： \\n 律师三藏凤鸾称，何为容徒起妒心。五度毒加师已觉，六回缘满任倾生。 \\n 又葬诗： \\n 形殡中华熊耳山，佳城郁郁不阑珊。谁知得道能蝉脱，不意翩翩只履还。 \\n  \\n   \\n  "}
{"章节": "武帝迎请达磨", "正文": "  \\n 武帝迎请达磨 \\n 　 \\n 魏庄帝继位，为一国人主，性亦好佛，但林律师流三藏，当时号为僧鸾凤，故魏帝宗信在此，未及求证达磨也。及闻达磨在嵩山少林寺面壁悟解弟子，慧可断臂，授衣功果，表表不凡，私心甚艳慕之，遂遣使往少林寺，迎请入朝演教。达磨在日，人多忌之、毒之、毁之、阻之；达磨逝去，人多奇之、信之、思之、慕之。使臣赍诏入寺，达磨已圆寂多时。弟子慧可辈，星夜具表，同使臣朝呈谢恩。魏帝阅慧可表，心殊枪然，深以不得奉教为欠，诏慧可阐扬其化。 \\n 使臣诏诗： \\n 积厚从未流必允，达磨证悟性名香。魏君金阙飞丹诏，迎请归朝讲老庄。 \\n 弟子复命诗： \\n 禅师舍我入凭依，遗下皮囊葬耳西。貌矣商容悔莫及，有孤奉诏九天飞。 \\n 魏帝诗： \\n 少林面壁已经年，愧朕无缘未传筵。衣钵授卿须拓大，莫教断绝朕如笺。 \\n  \\n   \\n  "}
{"章节": "宋云趋朝复命", "正文": "  \\n 宋云趋朝复命 \\n 　 \\n 宋云别了达磨，望南而还。山迎水送，越数月跋涉，遂到之中华胜地。 \\n 次日，整冠服上京复命。魂帝见宋云出使，于国有劳。庄帝问曰：“大夫远使西夷，曾有故人否？”云答曰：“大夫无故交，安有故人。第臣归国，行至葱岭，遇见达磨禅师，手持只履，翩翩独往。臣问师何往，彼对曰西天去朝佛。所遇故人，惟此一人而已。”魏主笑曰：“卿误矣。卿出使后，孤具书迎请达磨，道达磨禅师已圆寂，尸葬熊耳山，塔建定林寺，及今已三载有余。卿适云日前葱岭相遇，真白日魍魉，岂不误也。”宋云曰：“臣非独遇，诸从者目有同视。今如帝言，是达磨脱化之验也。”魏帝即诏道副众徒，启柩视之，柩中惟存只履。帝大惊讶，遂遗书。 \\n 宋云诗： \\n 明日趋朝复魏君，九重慰问受艰辛。达磨只履逢葱岭，此是他乡遇故人。 \\n 庄帝诗： \\n 达磨圆寂已多年，葱岭相逢不自然。尸葬耳山经耳目，如何持履孤翩翩。 \\n 又诗： \\n 葱岭翩翩揭履行，宋云会别两分明。归朝具奏开柩视，惟有当年只履存。 \\n  \\n   \\n  "}
{"章节": "撰碑赐谥", "正文": "  \\n 撰碑赐谥 \\n 　 \\n 梁武帝闻达磨在魏国教化大行，已自悔悟，欲亲洒宸韬，为达磨作去思碑。后因机务刻决不惶，遂停止其事。及闻达磨圆寂，亦欲与之撰碑，叙其南来始未，有志未果。逮今接得魏主叙达磨葱岭遇宋云书，大为惊骇，悔不能慧悟，阐明宗旨，徒为此有漏之因，有辜如来南渡之意，遂亲笔撰碑，勒石以表其诚。又赐徽号曰：“敕封圆觉大法禅师。”魏帝又降诏，取遗履于少林寺供养，名其塔曰宝观宝塔，门人慧可传其法衣，称其师为东土始祖。 \\n 撰碑诗： \\n 立碑纪汝渡南勋，朕为禅师撰序文。有意属孤孤莫识，西天归去会无门。 \\n 赐谥诗： \\n 冲龄慧辨已标奇，般若寅将道属持。灵性通慧非执滞，谥称圆觉大禅师。 \\n 武帝哭诗： \\n 忆昔拳拳启发予，愧予蒙昧莫潜孚。于今持履西天去，尚得慈容面阿孤。 \\n 魏庄哭诗： \\n 闻说高人得正传，寡缘未得传经筵。浮名宗信如来教，冷却真禅开伪禅。 \\n 萧昂哭诗： \\n 我佛南来演正宗，获瞻宝像效趋从。思闻园寂西天去，孰为开迷觅正宗。 \\n 宋云哭诗： \\n 葱岭翩翩遇圣师，庸知圆寂岁三余。煌煌宝像浑如昨，顷刻人天别两途。 \\n 道副哭诗： \\n 初将文学对师陈，道得皮肤尚未深。今日西天归去也，孰为澄映万川星。 \\n 尼总持诗： \\n 道真厌饫已非粗，湛湛青天雾障虚。至味却从师揭去，依然食肉一凡夫。 \\n 道育哭诗： \\n 毅然卓立验修为，达变从权未剖篱。再获老师为冶化，甫能广大尽精微。 \\n 慧可哭诗： \\n 断臂师前为格师，承将衣法付愚庸。肩挑重担非容易，恐负传灯属望私。 \\n 见王哭诗： \\n 不意慈悲出谱宗，为予忏悔祸灾躬。渡南不返西天去，叔侄缘悭业落空。 \\n 宗胜哭诗： \\n 误入旁门赖觉迷，正宗揭示日披霾。亦趋亦步宗心印，讵意天游不及依。 \\n 波罗提诗： \\n 旁门陷溺已经年，恃得禅师为济援。今日庶几正宗脉，敢忘仁者意拳拳。 \\n 六宗哭诗： \\n 我为先年失所依，纷纷沦溢小旁支。幸师济我归真觉，海阔天高佩德辉。 \\n 慧可祭师文： \\n 维魏永安元年月日，弟子慧可、道副、道育、尼总持等，谨以庶馐斋果之仪，致祭东土始祖达磨圆觉禅师之柩前而言曰：呜呼，天生精储粹孕，瑞罩祥笼，异香馥郁袭人，神光烨耀满室。先祖正印，属彼承之；后裔法衣，属彼袭之；旁门伪学，属彼辟之。在南印，则南印众济；在东土，列东土化弥。彼苍卓见于此，故发祥于西域，令彼由家以及国。多罗早见于此，故传灯于南印，由亲以及□。宝珠辨而二兄让智，六宗辟而万众皈依。异见王轻毁如来，则为之忏释其非。 \\n 染武帝崇奉佛教，则为之开导其机。修德勤业，戚戚储君，或可旦夕疾病之至。写经造寺，堂堂天子何必矜人天小果之为圣。帝问而廓然，无朕以对。不识□而潜回江北以居。面壁少林，谁识比丘为活佛。无言默坐，安知长老即真如。旷达神光，积雪垂腰，立志法嗣，神刀断臂而动慈悲。传法印以证内心，授袈裟以除后议。也曾为龙虎说法，也曾为嵩岳谈徽。振玄风而遭物论，斥□□而起人非。禅隽有僧中鸾凤，流林为三藏律师。局褊示人不广，五毒而灵性先知。一一曰自言时至，会集三子各陈所得，何如总□□持得道之肉道，副之皮道，育仅得骨□□。慧可深入髓脂，自人手兢兢修证。 \\n  \\n   \\n  "}
{"章节": "达师指慧逃走", "正文": "  \\n 达师指慧逃走 \\n 　 \\n 次日，武王祭毕。达磨在云头呼慧可曰：“佛性好悟耶，佛祖欲传灯耶，法器指破耶。”慧可见达师显，愿求指示。达传与慧可，又说偈曰： \\n 师寿于百岁，八十而造非。为近至莫故，重修而入道。 \\n 虽具少智慧，而多有彼我。所见诸美等，未尝生珍敬。 \\n 又偈： \\n 二十年功德，其心未恬静。聪明醒慢故，而获至于此。 \\n 又诗： \\n 得王不敬者，当感果如是。自今不疏怠，不久成奇智。诸圣悉得心，如来亦复尔。 \\n 又诗： \\n 定慧为宗立户门，愿将奥义欣知□。如来定慧非同汝，员□难容世道□。 \\n 又诗： \\n 定慧如何一二拘，胜师传授顶盘珠。定无定处慧非慧，一二拘□是背师。 \\n 又诗： \\n 值数而违刺，当名不副名。金绳开觉语，革旧自归诚。 \\n 又诗： \\n 宗名实相意如何？幸为条陈发我愚。只恐相空无实相，多因幻妄堕迷途。 \\n 又： \\n 相名无相何能定，不定难言相有真。变故循环非在在，有无流转却津津。 \\n 又： \\n 容相何能变，有中怎说无。婆罗能是解，逃墨必归儒。 \\n 又： \\n 胜多沉溺小旁门，分立诸宗大乱真。身且不知牛迹陷，何为喧闹乱纷纷。 \\n 又： \\n 旁门立六宗，狂奴傲主翁。建议驱除策，纵容渐次攻。 \\n  \\n   \\n  "}
{"章节": "罗汉赴会", "正文": "  \\n 罗汉赴会 \\n 　 \\n 达磨指点慧可法器，回转雷音寺见如来佛祖。佛祖问曰：“功成多少？业成多少？”达师曰：“功修一分，业成些小。”佛祖唤诸徒曰：“琼浆相待。”尊者可归次位，听莲花会，讲经，超度孤魂，谨依法旨。有诗为证 \\n 实相诸徒已觉非，此宗无相亦须规。问渠无相居何处，恐与沙门道裂支。 \\n 又诗： \\n 我名无相隐浑沦，三昧员融罔执循。变化莫知神孙境，能将口说为君闻。 \\n 又诗： \\n 无得三昧相，莫当三昧名。波罗问慧可，即悟性之灵。 \\n  \\n   \\n  "}
{"章节": "慧可逃走", "正文": "  \\n 慧可逃走 \\n 　 \\n 慧可闻师指点，收拾袈裟衣钵法器，正当二鼓逃走。波提闻师指教慧可逃走，意欲追求传灯之计。众徒闻说慧可逃走，欲去赶上，“结果此贼，方消吾恨。”波提曰：“不可。师在，传灯与他。今日达师升天，我与汝众人行凶耶！”众人闻言，不管其事。波提追赶慧可。慧可知他来追，急急忙忙而去。波提观见慧可，呼曰：“慧师等吾，同去行化，普度众生。”越赶不上，慧可足下生云。波提方拜为师。 \\n 慧可逃诗： \\n 多方行化脱波提，约下东来一着棋。今日南逃明日北，何时事宁得青夷。 \\n 波提追诗： \\n 用尽机关为佛僧，几回赶上几回逃。慧可若不传正法，空买名声天际逃。 \\n 又诗： \\n 心中虽吉外头凶，川下僧房门不中。为遇毒龙生武子，忽逢小鼠寂无穷。 \\n  \\n   \\n  "}
{"章节": "神光白日升天", "正文": "  \\n 神光白日升天 \\n 　 \\n 次晚，嘱赞已毕，即普度众生。忽见一猛虎伏在坛下，慧师随次跨虎，虎忽然飞腾在空中。众尊者曰：“何不回到雷音寺，参见佛祖如来。”慧师随虎而下，诵讲诸品经卷。唤波罗提曰：“我今欲回雷音寺朝佛祖，你在此依佛法而行。”说毕，即现毫光闪闪，见旗幡鼓乐齐鸣。 \\n 武帝元年七月二十四日神光圆寂升天。寿岁一百一十九岁。 \\n 慧可圆寂放神光，现变无穷出异常。 \\n 波提求师传佛教，化行本国德无量。 \\n 又诗： \\n 万法尽归空，谁教相寂宗。慧人炉点灵，舜息一陶融。 \\n  \\n   \\n  "}
