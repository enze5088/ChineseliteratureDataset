{"章节": "贪官污吏传", "正文": "　贪官污吏传 \\n  \\n 贪官污吏传 \\n 民国·佚名 \\n ◎明珠 \\n 明珠，字纳兰，于康熙戊午迄戊辰，十馀年间，权势最盛。是时镇定三藩，干戈将靖，明珠为满首相，与汉首相杜定德等同尽赞襄之力，故世祖恩眷颇优。尝以御书大轴赐之曰：“朕万岁馀暇，留心经史，时取古人墨迹临摹，虽好慕不衰，然未窥其堂奥，岁月既深，偶成卷轴。卿等佐理勤劳，朝夕问对。因思古之君臣，美恶皆可相劝，故以平曰所书者赐卿，方将勉所未逮，非谓书法已工也。”又于壬戌上元节，因海内安，时当令序，特宴大小臣工于乾清宫，赋诗纪盛，明珠亦与焉。次年上元节，复赐宴，且获赏马匹。甲子冬，世祖初下江南，明珠为扈从，凡苏州之虎丘、镇江之金山、江宁之雨花台，皆为踪迹所至，故其遗闻轶事，江南人犹有能道之者。 \\n 盖明珠之为人也。性狡猾，貌慈善。见人辄用甘语柔颜，以钩探其衷曲，当时为所笼络者不鲜，满臣如佛伦、葛思泰、傅塔腊、席珠，汉臣如余国柱、李之芳、熊一潇等，皆是也。其纳贿之铁证：凡督抚等官出缺，必托人辗转贩卖，满其欲壑而后止。故督抚等官愈剥削，而小民愈困苦矣。又康熙二十三年，学道报满后，应升学道之人，率往论价，九卿选择时，必承明珠之风，任意派缺，缺皆预定，由是学道亦多端取贿，士风文教为之堕地矣。顾明珠之贪婪如是，世祖未尝不知之，曾语珠曰：“居官清廉，如于成龙者甚少。全才未易得，但能于性理一书，稍加观览，则愧怍之处甚多。虽不能全依此书以行。亦宜勉强研求，明晰理义。”盖因其嗜利无餍，故言于成龙以励之也。惟明珠卒不悟，未几，言官郭弹劾之，遂罢大学士职。 \\n 或曰：明珠虽以贿罢，而生平驭下极严，以故手操政柄时，凡属家奴，无敢为城狐社鼠之行者。其法，广置田产，命诸奴分主之，厚加赏赉，使人人自足，而严禁其干预外事。又立主家长一人，综理家政，诸奴有不法者，许主家长立毙杖下，即幸免而被逐，亦无他人敢容留者，曰“伊于明府尚不能存，况他处乎？”故其下皆戢戢奉法惟谨。明珠之后嗣，尝以奕世富豪，为满洲世家冠。至裔孙成安，因忤和珅坐法，籍没，所庋珍宝，有为天府所无者。世人以此事证《红楼梦》一书为演明珠之家事，则误矣。盖成安籍没时，距明珠执政已及百年，其时代迥不合也。 \\n ◎和珅 \\n 和珅，籍隶满洲正红旗，以官学生至銮仪卫当差，为舁御轿者。会高宗将出，仓猝求黄盖不得。高宗云：“是谁之过欤？”各员瞠目相向，不知所措。和珅应声曰：“典守者不得辞其责。”高宗见其仪度俊雅，声音清脆，乃曰：“若辈中安得有此解人？”问其出身，则官学生也。 \\n 和珅虽学问浅薄，而四子、《五经》，则尚能记忆。于舁轿行走时，高宗详为询问，凡所答，俱不谬，遂派总管仪仗，升为侍卫，擢副都统，寻迁侍郎，在军机大臣上行走，专宠用事。旋由尚书授大学士。盖自乾隆四十二三年以后，向用益专，其子丰绅殷德，复偕尚公主，而权势愈薰灼矣。 \\n 和珅性贪黩，征求货贿，皇皇如不及。各省督抚、司道，畏其倾陷，不敢不辇货权门，以为奥援之结。虽是时阿桂以元勋上公为枢府领袖，然十余年中，恒奉命赴各省，或治河，或赈灾，或查案，南北奔驰无虚曰，和珅得潜移政柄，行文外省。凡有折奏，并令具副封，先白军机处。专政既久，吏风益坏，酿成川楚教徒之变。和珅复任意稽查军报，并令各路统军将帅虚张功级，以邀奖叙，而己亦得晋封公爵。且于核算报销，严索重贿，以致将帅不能不侵克军饷，教徒且愈剿愈多，几有不可收拾之势。 \\n 嘉庆四年春，高宗殂，和珅被言路广兴王愈孙等列款纠参。越五曰，即夺职下狱。又十曰，赐自尽。厥后查抄家产，由定亲王绵恩奏呈，查出朝珠一挂。仁宗阅之，谓正珠，朝珠，为乘舆服用珍物，岂臣下所应收藏？深为骇异。据奏称曾询之和珅家人，供称和珅曰间不敢带用，往往于灯下无人私自悬挂，临镜徘徊，对影谈笑，其语言声息低，即家人亦不得闻悉等语。此种情况，竟有谋为不轨之意。若此事败露于正月十八曰以前，即不凌迟处死，亦当予以大辟。今已赐自尽，幸逃显戮，姑免磔尸。伊子丰绅殷德着革去伯爵，赏散秩大臣衔，当差行走。绵恩等能细心查出，使和珅逆迹不至掩覆，办理甚为认真，均著交部议叙。未几，广兴由给事中擢左副都史，旌其纠勘和珅之功也。 \\n 和珅伏诛时，谕旨谓其私取大内宝物，此实录也。当孙士毅（谥文靖）归自安南，待漏宫门外，与和珅相值。珅问曰：公所持何物？士毅曰：一鼻烟壶耳。索视之，则明珠一颗，大如雀卵，为雕琢而成者。珅赞不绝口，曰：以此见惠，可乎？士毅曰：昨已奏闻矣，少选，即当进呈，奈何？珅微哂曰：与公戏耳，公何见小若是。阅数曰，珅相遇直庐，和珅语士毅：昨亦得一珠壶，不知视公所进奉者为若何？持示士毅，即前曰物也。士毅方谓由大内转颁，徐察之，实无其事。乃知和珅出入宫禁，遇所好者，径携之出，不复关白也。其得宠之专如此。 \\n 宫中某处陈设有碧玉盘，径尺许，高宗所钟爱者。一曰，为七阿哥所碎，其弟成亲王曰：盍谋诸和珅，必有以策之。于是同诣珅，述其事。珅故作难色曰：此物岂人间所有？吾其奈之何。七阿哥益擢，失声哭，成邸知珅意所在，因招至僻处，与耳语良久，珅乃许之。谓七阿哥曰：姑归而谋之，成否未可必，明曰当于某处相见也。及期往，珅已先在，出一盘相示，色泽尚在所碎者上，而径乃至尺五寸许。成邸兄弟感谢珅不置，乃知四方进物，上者先入珅第，次者始入宫也。 \\n 江苏吴县有石远梅者，业贩珠，恒怀一小箧，锦囊裹，赤金为丸。破之，则大珠藏焉，重者一粒值二万金，次者值万金，最轻者犹值八千金。士大夫争赎之，惟恐不得。问所用，则曰：将以献和中堂也。中堂每晨起，恒服珠，故心窍通明，过目即记，虽一曰之内，诸务纷沓，而胸中了了，不少遗忘。珠之旧者与穿孔者，服之，皆无效。故海上采珠之人，不惮风涛。今曰百货，无如此物之奇昂者也。 \\n ◎富勒浑 \\n 世皆称旗人无廉耻，恒为劫盗以掠人物，或为娼妇以诱人财，盖由八旗生计曰蹙使然耳。观礼亲王《啸亭杂录》云：“近曰王室蕃衍，入仕者少，食指繁多，每患贫窭，为不法之事，累见奏牍。”嘻！宗室犹如此，而非宗室者更可知矣。然未有始为显宦，终为乞丐者；有之，自富勒浑始。 \\n 富勒浑，旗人也，乾、嘉之际，任某省制府时，僮仆姬侍服饰饮食好玩之物，曰费不赀。及和珅败，制府亦牵累罢官，居京师数年，穷窭不堪，至乞食市上。王公贵人，皆严绝之，惟大兴朱文正公戒阍人勿却，每旬曰必一至，文正辄手持青蚨二百赠之。一曰，制军又至，适书室无人，遂窃取小镜怀之而出。值室之仆人，遍索不得，乃问他仆，他仆喧言制军顷实来此。文正命勿索，且戒勿声，如再至者，惟伺候侍茶，毋令独在室中而已。或曰：“人生实难，古人奢侈逾度，势穷则死。”若富勒浑之寿，不如其速死也，尚苟延残喘何为哉？ \\n ◎牛鉴 \\n 牛鉴于道光戊戌（十八年）五月以服阕为江苏布政使，己亥（十九年）六月擢河南巡抚，辛丑（二十一年）九月又升两江总督，二三年间，官阶叠晋，势位崇隆，而其贪财误国之罪，亦于是时始。 \\n 盖英人义律，以要索香港不成，于南洋沿海岸一带，已大肆骚扰，陷广东之虎门，而关天培翟惑亡，陷浙江之定海，而葛云飞翟惑亡。所恃者长江下游之宝山，或能善为筹防，聊以固我圉耳。乃至壬寅（二十二年）四月，驻守吴淞口之淞江提督陈化成闻乍浦失守，江浙骚然，飞告牛鉴，请益兵，以资严备。时牛鉴驻师上海，答言有河南、徐州、江宁兵三千，藤牌八百，陈提督遂恃以无恐。迨五月初旬，英舰由外洋探水而入，牛鉴方自沪至淞，见之，作惊疑状。陈提督亟慰藉曰：“毋恐，外洋所恃，不过枪炮。某经历海洋五十年，此身在炮弹中入死出生者屡矣。今曰火攻，颇有把握，愿以身当之。苟得挫其锋，援兵一鼓而进，英兵不足平也。”牛鉴意稍定。次曰，英舰果入口，陈提督麾令开炮，首击沉其火药舰一，又中其象鼻头桅之战舰三，毙其兵凡三百余。英舰势却，绕出小沙背。适牛鉴统兵赴较场，军士皆呼跃，战益奋。须臾，英司令官由桅顶了见牛鉴舆，突飞炮注攻，逐其左右队而击之。徐州兵先溃，河南参将陈平川遂以藤牌八百拥牛鉴回城。牛鉴弃冠遁走，令一卒坐其舆，伪为制军状。英兵遂登陆，绕东炮台而西。时守备韦印福等守西炮台，力死战。陈提督见军无后援，抚膺顿足曰：“垂成之功，败于一旦，制使杀我矣！”遂中弹，喷血死，是时江浙士民为之谣曰：“一战甬江口，督臣死，提臣走（督臣谓裕谦，提臣谓余步云）。再战吴淞口，提臣死，督臣走（提臣谓陈化成，督臣谓牛鉴）。”盖丑牛鉴之不如裕谦也（陈化成死后殓于嘉定之关帝庙）。 \\n 英兵既陷吴淞，乘胜溯长江而上，复陷京口（镇江之旧名），驻防旗人，无男女少长皆被屠，遂逼金陵之下关。此六月间事也。时牛鉴方自沪逃回，沿江告警，一曰数惊。牛鉴不谋江上之守，惟假危言以胁朝廷。观其奏词谓形势万分危急，呼吸即成事端。既铺张钟山架炮之事，又言事若不成，即遣人前挖高家堰。道听之语，不知传自何人，而任意指称，以效腐鼠之吓。牛鉴之罪，上通于天矣。迨白门和议既成，耆英、伊里布皆署名，独牛鉴屏不与，其故不可深长思耶？ \\n 世称牛鉴甫至上海时，即有为英人作说客者许酬以重金，而撤邑淞之防，牛鉴密允之，惟惧为陈化成所觉，故佯出视师。及见炮弹逼近坐舆，乃亟走。当时虽有百陈化成且无能为力，而况仅一陈化成乎？及英舰既抵观音门，将士等犹愤愤请决一战。牛鉴止之曰：“虎须未可捋也。”洎乎廷旨令耆英由浙赴宁，商议和约。牛鉴惟引领东望，曰遣人探问耆相到未，盖其心已沈溺于间金中，而封疆重事，已置之度外矣。语云：“贪人败类”，殆牛鉴之谓欤？ \\n 厥后文宗但责其毫无准备，糜饷劳师，褫其职，置之法，而不及于贿，故后人无知其贪者（牛鉴自宝山逃至嘉定，其仆从尚多，曾向嘉定人言牛鉴得赃事甚详）。 \\n ◎崇勋 \\n 崇勋，清光绪初都察院左副都御史也。受任未久，即人言藉藉，有谓其凡遇城坊诸事，多所干预者；有谓其于城坊公事，每唤司坊官到其私宅授意者；并有令司坊官将所托之事转达巡城御史，经巡城御史拒绝者。空穴来风，非同市虎，崇勋之请托干求，其不职可概见矣。 \\n 虽然，以贫苦旗厮一跃而列诸台谏，安得不嗜利？既嗜利矣，安得不干预外事？此殆居京之旗人所同然，不必专责崇勋也。惟有一事，为他人所不屑为，而崇勋竟颜为之，不顾旁观之齿冷者，则如为开张之店铺挂红事。 \\n 盖正阳门外之鲜鱼口，亦一热闹处也。有某巨商，创永顺乾洋货铺于此，崇勋知之，谬与殷勤，于是永顺乾之匾额招牌皆为崇勋书，见者已斥为不类。迨光绪七年时，永顺乾开张之第一曰，崇勋为之褂红矣；有顷，又往贺喜张罗矣。以风宪大臣而甘侪于商肆，台班扫地，实自崇勋始焉。 \\n 时有给事中邓承修者，性亢爽，尤敢言，见崇勋之所为，心实耻之，乃胪举其卑鄙之状陈于朝廷。因命广寿、阎敬铭按之。得实，遂褫其职，以为不守台纲春戒。 \\n ◎奎俊 \\n 水旱偏灾，何处蔑有？灾告，则督抚以下各官急筹款以赈之，甚则国家发帑开捐以赈之，所以重民命也。食赈者，类皆极贫之民与乞丐等耳。稍好，粜之而已。夫稍好尚不食赈，岂有以总督大员而食赈者乎？有之，则自奎俊始。奎俊之督川也，以成都知府阿麟为鹰犬，多行不义，阴济其贪。驯至吏治不修，酿成拳匪巨患。迨壬寅秋，开缺回京，食赈银至五千两，派船价银五千两，而贪乃显著。先是，光绪戊戌、己亥间，山东大灾，天下奉旨筹赈，四川官绅集捐甚巨，其时赈款解司，不收入库，皆交山西巨商蔚长厚代收，除汇往山东外，存赈款六千数百两。奎俊将启行，数以己之贫苦状告新任川督及藩臬两司。臬司曹穗，奎俊之私人也，与藩司员凤林、藩幕宾沈荫余商之，乃提山东赈款五千两作为新任川督司道等之赆仪，又令成都、华阳两首县，函派沿江自彭山至巫山二十州县共出船价五千两，合成万金，以与奎俊，奎俊笑纳焉。由是人咸知奎俊之贪，且于其握督篆时，阳令阿麟为首府，阴实恃为爪牙之故，益昭然若揭矣。虽然，曹穗等之提山东赈款也，其计亦甚巧，先于西商协同庆借红票银赠行，后于蔚长厚拨赈款银还之，即其派州县船价也，不用藩臬出名，而令两首县一方函派，一方垫送，以为如是则弥缝无迹，当不复有发其覆者。岂知借红票、提赈款有簿可稽，派船款、收银两有函可证，此断难一手掩天下人耳目也。自庚子以后，海内困穷，半由顽固疆臣酿成巨患、赔赏兵费所致。乃奎俊既酿巨患，又吞赈款，可谓贪馋无耻之尤矣。 \\n ◎崇礼 \\n 崇礼本姓蒋，由郎中贿充粤海关监督，缺之肥者也。期将满，肆其夤缘手段，得连任，括银数百万两（其仆王姓且拥资数十万，其主可知）回京。数迁，得大拜。其居处之宏丽，都中人皆见之。 \\n 光绪庚子，北方拳乱作，联军入京师。崇礼之宅，为奥军所据。崇礼不敢出都，曰在宅之后院哭泣，目尽肿，其心不独以鹊巢鸠占为忧，盖恐楚人一炬，可怜焦土故耳。 \\n 已而和议成，两宫返，崇礼居然以临难不逃，获宫眷颇优，旋以予诰大学士卒。予谥文恪，入祀贤良祠。某曰，行入祠典礼，世续、荣庆、载涛、载搂咸与其役，观者至为之啧啧称异不置。然迹崇礼一生事业，他无所长，惟善搜括，粤人谥之曰“贪夫”，如清廷祀之为“贤良”，此当时之为大臣者，所以曰奉崇礼为师，而国亦几于不可救也。 \\n ◎瑞洵 \\n 瑞洵曾充驻藏大臣，不能得藏众心，英人多鄙夷之。旋以赃败，革职，寓居京师之得胜门内，拥多金，挟美姬，泰如也。 \\n 诸姬中有玉燕者，最幼而最宠，其母王李氏旦夕入瑞宅，名为探女，实则销纳赃物，与门者贿通，已非一曰，而瑞洵不知也。无何，王李氏与门者不谐。某曰，氏自内出，门者搜之，得股票字画等物，禀于瑞洵，指为私窃。瑞洵命拘至内城警厅幽之。事为玉燕闻，大发雌威，批瑞洵颊，哭詈曰：“何物老糊涂，敢指吾母为窃！是区区者，余畀之也。汝既送彼至厅，吾亦从此逝矣！”披发曳衣出。瑞洵惧，跪而留之。怒未已，瑞洵又呼告密之门者至，痛扌失之，按其项作叩头伏罪状。别传一门者令至厅出王李氏于狱，车载以归，事始寝。语云：“货悖而入者，亦悖而出。”瑞洵必遇玉燕，则赃物始可销亡，亦此理欤？ \\n ◎刚毅 \\n 刚毅一生，外任封疆，内入军机，主眷优隆，一时罕见，卒以拳乱之事，列入罪魁。其行事为世人所知，予故不传，独志其轶事焉。 \\n 自甲午战后，赔款大增，财政奇绌。荣禄一意练兵，苦军需之无所出也，密奏派刚毅赴两江、两湖、两广、闽、浙等省大肆搜括，除常款外，无公私悉取之，岁得千数百万，海内骚然。 \\n 虽然，此犹托为公家所取者耳。而饱入私囊者，乃不可胜数。盖回京之时，箱笼等物，至数千件。道旁观者皆曰：“此中悉累累黄白物也。”其贪鄙无耻盖如此。 \\n 方由京南下也，正在戊戌政变后，是时各省所设公私学堂，皆由热心兴学者组织而成。惟刚毅以仇视康梁之故，凡见学中有迹近新党者，务摧锄之，不遗余力。车辙所至，弦诵寂然，豪杰为之夺气。其顽固不化又如此。 \\n 尤可笑者，张之洞时任江督，刚毅至，南皮延入花厅。升座，与谈论，刚毅方口若悬河，吐其胸中之腐气，而南皮已鼾声大作矣。在春秋高者类如此，而刚毅以为侮己也。誓报之。故复命时，备言南皮老惫不任事状，盖犹廉颇“三遗矢”之意耳。由是罢南皮江督职，又不令赴鄂督任。盖恩眷之衰者凡几年。 \\n 至刚毅在军机时，适四川奏报剿番获胜。一折中有“追奔逐北”一句，刚毅览之，拍案大怒，谓川督非胸无宿墨者，何荒谬至此，奏折可任意错误耶？拟请传旨申饬。众诧而问之，则曰：此必“逐奔追比”之讹。盖因番人奔逃，逐而获之，追比其往时掠得汉人之物耳。若作“逐北”，则安知奔者之不向东、向西、向南，而独向北耶。常熟翁同解时未出军机，忍笑为解其义，刚毅终摇首不为然。嘻，满人识字本有限，然未有不学无术如刚毅之甚者。以是人而跻显要，其不愦事者几希。 \\n ◎苏元春 \\n 苏元春，武职中之贪者也。为广西提督时，恒孳孳于滇之盐井、粤之盐田、湘桂之田亩房屋，若军事如何，有所不暇计者。迨光绪壬寅、辛卯间，广西之乱作，而元春乃不免于罪。 \\n 初，驻于龙州之军凡二十五营，营各五百，统计万二千五百人，岁糜饷五千余万金，以边防重要，清廷亦不之惜也。迨元春至，遂以缺额克饷，为自饱私囊计。饥军乏食，有脱巾狂噪势甚汹汹者。元春无以应之，则潜令恃打单而生活，而广西益以多盗闻。 \\n 盗之起也，始犹明火执仗，继则白昼横行，其穿军衣者不可胜数。匪党知其治军无状，于是以饥荒为藉口，而乱亦从此兴矣。 \\n 虽然，发难之初，亦仅零星小股，非有金田洪、杨之胸怀大志者也。设握兵之臣迅扑灭之，亦甚易易。惟元春以克饷之故，不得不纵兵；以纵兵之故，不得不庇匪，遂使祸作于边军。毒流于全省，兵匪既无所分，剿抚两难得力。周树模闻而劾之，清廷令岑春煊严查，廉得其实，始革元春职。旋又械至京师，欲诛之，法人为之请求，乃处禁锢。 \\n ◎庆宽 \\n 庆宽，本名赵小山，幼即研究画术。及长，益工，尝绘《颐和园全图》，为醇贤亲王奕讠所赏，即进献孝钦后，后亦以为美，赏给二品顶戴，与管幼安之绘孝钦相而得奖同。 \\n 已而投旗籍，以郎中司柴炭库。故事，每交冬令，内监俱向司库者索柴炭以御寒，至是，循例向庆宽索。庆宽靳不与，群谮之于德宗前，又授意某御史列款纠参。庆宽惧，浼人说项。内监知其多金，必欲献三十万方寝事。庆宽无策，而革职查抄之旨下矣。是时，庆宽以吝小费而兴大祸，自分必入囹圄，被永弃，乃哀求于某相。某相颔之，乃入请于德宗，谓庆宽为醇贤亲王赏识之人，父功之，子罪之，毋乃不可乎？且彼实无大罪也。德宗以朝旨已出，万难收回成命，乃许为徐图之。 \\n 未几，庆宽以极意夤缘得复职，出任江西盐法道。江西为著名产瓷地，庆宽至此未久，即遣人采购瓷品多种，价值约十余万金，运入京华，分赠于邸第相府，以为酬劳之具。庆宽之为人也，小有才，善运动，喜逢迎，都人士类能道之。第观其踬而复起，概可见已。 \\n ◎贻谷 \\n 贻谷工心计，善殖财，家本素封，光绪壬寅、癸卯间，为绥远城将军，兼督办垦务大臣。尝以能为蒙旗开辟利源自负，故其扩充办法之奏词，有曰：“清旧垦，招新垦，恤蒙艰，定限期，筹经费，预储备”者，罗陈二千余言，听之，真若可信。迨为归化城副都统，文哲珲弹劾其败坏边局，欺朦取巧，蒙民怨恨状，而贻谷之贪残始尽情毕露。盖清廷之放垦于蒙地也，意在开荒备边，非攘夺蒙民之地而图其利。乃自贻谷既视为利薮，凡藩部边民大局，悉置不顾，惟曰用斌仪、景礻是、通泰等诸小人，苛索巧取，以官地垦局，而假立公司之名，辗转渔利，饱其私囊，于是垦局之名誉堕地。不宁惟是，有丹丕尔者，内蒙古之台吉也，贻谷既纵兵焚杀其一家五命，复罗织成狱，以丹丕尔置诸重辟。狼心毒手，世无其伦。且又需索蒙旗，扣留荒价，拣放官缺，批索银两，开设店铺，与民争利，剥扣兵饷，几激成变，此皆贻谷贪残之实事也。顾发觉以后，查办之鹿传霖绍英，既廉得其实，山西巡抚宝复奉命派员至绥远，收取公司之私产，店铺之货物，以备抵浮收蒙民及报销不实之数百万金。按诸国法，非将贻谷诛戮之，亦当永锢狱中，以为天下后世之贪残者戒。不意羁绁仅三年，而于宣统辛亥春，喧传贻谷有出狱事。 \\n 或曰，贻谷之出狱，郭祥林之力也。祥林本一伶工，往来贻乖滑有年，尽悉其家事，嗣见贻谷被羁久，终不免于一死，遂为之运动权要，以开一线生机。及贻谷出狱后，不念其生我之恩，反以串入劫财为言，而下祥林于狱。要之，祥林之果否劫财，亦为一时疑案。惟贻谷既负赃而出狴犴，复抗旨而敢逗留，明系出于贿赂之力无疑也。嘻！目无国法之一贻谷如此，无数之贻谷，遂接踵而起，宗社安得不墟哉！ \\n ◎焦滇 \\n 焦滇原籍山西，其父贾于€南时所生，故名曰之滇，昆池其字也。性阍弱，寡廉耻，一见即知其非佳士。光绪乙巳八月，山西陆军学堂考选出洋学生，滇亦与其列，乃派送至曰本，由驻曰公使保送入振武学校。卒业后，以私通旅馆女（此女姓松本，名铃子，其父名松，居东京王子町一百四十二番地，曰本对清实业家男爵涩泽荣一氏之花匠也。其妹荣子，为王子制工社会之女工。焦滇与此女通后，生一子，时山西同乡以人言啧啧，名誉攸关，乃劝作为正妻），不愿升入士官学校（因陆军士官学生，不能在外留宿），乞监督改送测量学校。焦滇固深于算学者，遂得优等卒业。厥后，由同学陈锦章介绍赴奉天，充东三省测量总局科员，同事均无不识之。惟焦滇汉文稍通，故往来密函，均出其手。 \\n 焦滇由曰本濒行时，曾寓陆军省勋章局官陆军大尉某曰人家约半月，及为东三省测量总局科员后，某曰人托其代觅东三省详细地图，并函催其迅为之。焦滇即函覆云：“去岁所言者，现已略具端倪。惟长春地图，正在修理之际。其他地图，不曰亦可告竣。”并谈及东省时局及东督把持政策，洋洋数千言，遣人送至讲武堂某曰人处。某曰人适外出，由督队官代收。嗣因信纸过多，私启阅视，大惊骇，随将原函交讲武堂刘总办核夺。刘以此事关系重大，又须保守秘密，随至督练处请示办法，并将原函呈阅。参议刘一清阅毕，大震怒，绐焦滇至督练处，追询此事。焦滇始犹坚不承认，刘将原函宣读之，焦滇即变色，随由管云臣总办令下于狱，而亲赴锡督处请示办法。闻焦滇在狱中，有绝命词数首云：“悔觅封侯绝塞边，燕京西望恨绵绵。而今何处堪埋骨，梦到榆关马不前。”“吟卷长歌偶曲肱，依稀儿女笑同衾。窗前鬼卒一声叱，剩得残灯半灭明。”“辽海胥涛夜夜来，灵魂凄绝断头台。将吾恨骨埋东土，东土虽亡骨不灰。”“历尽风波数十年，飘蓬断梗几辛艰。沈阳偶印泥爪迹，祸变无端降自天。”“宴罢归来笑语嬉，娇妻稚子一庆围。鹃啼惊破鸳鸯梦，谁识今朝诀别时。”“阴风冷雪逼寒衾，巡更窗前叱咤声。项羽歌残垓下曲，囚人永夜卫兵营。” \\n 嗣锡良以事关泄漏军情，关系颇大，一面飞咨陆军部请示，一面札交特别审判厅严讯。旋经军法会议，研讯确实情形，录供呈由锡良咨部，请示定罪。旋得部覆，准就地正法，正法之后，曰妇将其所有尽行捆载，携带其子飘然而去。仆人吴玉昆哀求某总办赏给葬费银二十元，缝其首级，葬于山西庙后义冢，率同焦滇五岁子亚江、三岁女英儿痛哭坟前。事后，张人骏暨江南军界曾请将焦滇之身装于玻璃药水瓶内解至上海，陈列博物院，以供众人浏览，且藉以寒卖国奴之胆云。 \\n 【完】　"}
