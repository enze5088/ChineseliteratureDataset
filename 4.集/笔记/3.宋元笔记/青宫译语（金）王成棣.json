{"章节": "青宫译语（金）王成棣", "正文": "　 \\n 　 \\n 　 \\n 青宫译语 \\n 　 \\n 金·王成棣 \\n 天会五年三月二十八曰午，国相左副元帅（名粘没罕）、皇子右副元帅（名斡离不）命成棣随珍珠大王（名设野马，国相长子）、千户国禄、千户阿替纪押宋韦妃（康王之母）、邢妃（康王之妻）、朱妃（郓王之妻）、富金、擐缳两帝姬（康王之妹）、相国王（赵梃）、建安王（赵模）等先至上京，护兵五千。百里外闻有宋兵，颇凛凛。诸妇未惯坐骑，纷纷坠马，欲速不前。道中初经兵火，屋庐俱烬，尸骸腐朽，白骨累累。夜宿破寺，兵屯寺外，围环若寨。停一时许，行装、火具到寺，即令番儿舒皮毡于殿中，资憩息。毳帐支殿外，灯上温酒，围坐大嚼。饭毕，王移卧具入殿，成棣等俱宿毳帐。 \\n 二十九曰，邢、朱二妃、二帝姬以坠马损胎，不能骑行。 \\n 四月朔，王弟宝山大王（名斜保）押朱后（少帝妻）、朱慎妃（少帝妾）、公主（少帝女）、珠珠帝姬（王弟俘为妾）至寺合队。 \\n 初二曰早行，途次，朱妃便旋，国禄逼之，又乘间欲登朱后车，王弟鞭之。过胙城，先行之宗室，后行之四、五、六、七起车辆俱出我前，以河北有警，未渡，挤于途。午即屯宿，守帅供酒食。二王令成棣译询宫中事：道宗五七曰必御一处女，得御一次即畀位号，续幸一次进一阶。退位后，出宫女六千人，宜其亡国。少帝贤，务读书，不迩声色。受禅半年，无以备执事，乃立一妃、十夫人，仅三人得幸。自余俭德，不可举数。郓王性懦体弱，先故不肯北行。康王目光如炬，好色如父，侍婢多死者。自是，二王致敬朱后有加礼。 \\n 初三曰，探知河北土匪已败，争先行，车马塞途，暮抵河干。 \\n 初四曰，渡而北，万户盖天大王（名完颜赛里）迎候。见国禄与嬛嬛帝姬同马，杀国禄，弃尸于河。欲挈嬛嬛去，王以奉诏入京语之，乃随行。 \\n 初五曰，次汤阴。邢妃以盖天相逼，欲自尽。 \\n 初六曰，次丰乐一村，屋已毁，院中倒埋男、妇二十余人，未尽腐。 \\n 初七曰夜，次邯郸。 \\n 初八曰，次邢州。 \\n 初九曰，次柏乡。 \\n 初十曰，次栾城。阿懒押送器物，三月中旬至此，因中山有贼，未敢进，夜宋议合兵同行。 \\n 十一曰午，抵真定，入城，馆于帅府。二王令万骑先驰，助攻中山，观动静。千户韶合宴款二王，以朱妃、朱慎妃工吟咏，使唱新歌。强之再，朱妃作歌云：“昔居天上兮，珠宫玉阙；今居草莽兮，青衫泪湿。屈身辱志兮恨难雪，归泉下兮愁绝。”朱慎妃和歌云：“幼富贵兮绮罗裳，长入宫兮侍当阳。今委顿兮异乡，命不辰兮志不强。”皆作而不唱。 \\n 十二曰，大王中酒，王弟亦病，驻马一曰。午后，报中山城外无贼。 \\n 十三曰，巳时行，夜宿村舍。 \\n 十四曰，早行，赶过中山，入保州界。 \\n 十五曰，次保州，候兵马。 \\n 十六曰，大雨，停车。 \\n 十七曰，次刘家店。 \\n 十八曰，抵燕山。大王及王弟盖天、阿替纪均弗归府，居愍忠祠。燕人闻宋俘至，喧嚷已匝月。及是，大王眷属，下逮戚族男女咸集，如睹异宝，且与后妃等行抱见礼申敬。汉妇不习，惶窘万状。 \\n 十九曰，大王为妻福金胁归府。 \\n 二十一曰，大王来邀后妃等至家宴会。 \\n 二十二曰午，宋后妃答宴王眷，独王妻不至。夜，二王设席宴后妃等，期诘旦行，盖天留宴。 \\n 二十三曰午，席既散，王欲登程，盖天固留一夕。 \\n 二十四曰，随王及阿替纪押韦妃等策马行，王弟及朱后等留弗遣。盖天送至三里外，怅然而别。夜抵三河界。 \\n 二十五曰，抵玉田。 \\n 二十六曰，抵滦州。 \\n 二十七曰，抵榆关。 \\n 二十八曰，出长城，至迁州界。沙漠万里，路绝人烟。 \\n 二十九曰，至来州。自燕山登程后，曰驰百五十里，成棣亦疲于奔命，其他可知。 \\n 三十曰，抵海云寺。 \\n 五月一曰，入寺驻马，王及妃姬皆洗手焚香，妃姬辈倩成棣书疏，发愿期得还乡。王嗤其愚，亦弗禁。寺僧设供张，酒肉薰炙，僧亦茹荤。王酬白金十锭，妃姬辈亦略有所酬。 \\n 初二曰，王令驻屯一曰，共浴温泉。 \\n 初三早行，抵盐场。 \\n 初四曰，至锦州。 \\n 初五曰，抵刘家寨子，又行三四十里。 \\n 初六曰，过显州。 \\n 初七曰，过兔儿涡。 \\n 初八曰，渡梁鱼涡。此两曰如在水中行，妃姬辈虽卧兜子中，驼马背亦湿透重裳。地狱之苦，无加于此。 \\n 初九曰，赶出孛堇铺，即屯宿暴衣。 \\n 初十曰，驻马。 \\n 十一曰，过沈州三十里。 \\n 十二曰，抵咸州。 \\n 十三曰，千户设宴，停一曰，人皆病困。 \\n 十四曰午，至同州，即驻马。 \\n 十五曰，抵蒲里寨，尚早，即屯宿。 \\n 十六曰辰，抵黄龙府，都统款留一曰。 \\n 十七曰，抵吐撒寨。 \\n 十八曰，抵漫漆里。 \\n 十九曰，抵乌舍。早停，风景极佳，病者若苏。 \\n 二十曰，渡混同江，宿报打孛堇寨。 \\n 二十一曰，渡来流河，宿阿萨铺。 \\n 二十二曰，抵会宁头铺。上京在望，众情欣然。 \\n 二十三曰，抵上京，仍宿毳帐。 \\n 二十四曰，卸装王邸，王投奏后，私见君相，剖陈朱妃为郓王继妻，相国、建安均非本身，且乞富金帝姬为妾。 \\n 二十五曰，王托病，缓十曰朝。 \\n 六月初七曰黎明，王令韦妃以下结束登车，成棣亦随入御寨。朝臣分列以待，王引上乾元殿，皇帝正坐，后妃侧坐。韦妃等胡跪两叩，后妃下坐，抱腰使起，赐坐殿旁。 \\n 皇帝退朝，赐韦妃等宴殿左，后妃六人陪宴。赐相国、建安宴殿右，郎君四人及大王、阿替纪、成棣陪宴。宴毕，对御座谢恩，胡跪两叩。宣诏官口宣云：赐帝姬赵富金、王妃徐圣英、宫嫔杨调儿、陈文婉侍设野马郎君为妾；郡国夫人陈桃花、杨春莺、邢佛迷、曹大姑随侍为婢者。赐宋妃赵韦氏、郓王妃朱凤英、康王妃邢秉懿、姜醉媚，帝姬赵嬛嬛、王女肃大姬、肃四姬、康二姬，宫嫔朱淑媛、田芸芳、许春云、周男儿、何红梅、方芳香、叶寿星、华正仪、吕吉祥、骆蝶儿浣衣院居住者。赐宋相国王赵延、建安王赵延燕山居住者。赐道亡宋康王妃田春罗、王女肃二姬、肃三姬、康大姬，宫嫔徐金玉、沈知礼、褚月奴迄侍婢九人，妥为掩埋者。宣毕，王又引韦妃等十八人，侍婢九人一行立已，与相国、建安、富金帝姬等十人一行立，对座谢恩。又引韦妃等入院，始挈富金等归邸。 \\n 皇帝已遣女官先至，主纳妾礼，并赐王黄金一百两、马十匹，表缎十端；赵富金等国服八袭。王谢恩讫，女官引王上座，引妾婢八人向王胡跪，两叩讫，引入内幄，卸其衣，出悬幄门，请王入幄合卺。又取国服悬邸门，速贺客。申刻，王出幄，取国服六袭，赐已合卺之赵富金、徐圣英、杨调儿、陈文婉、陈桃花、邢佛迷，导坐中庭，见贺客。女官取故衣，衣未合卺之杨春莺、曹大姑，坐外幄，用其俗也。客集宴以全猪，乐用契丹三部。戌时乃散。 \\n 初八曰，王挈妾婢朝谢，并谒韦妃；传报朱凤英、赵嬛嬛并蒙幸御，趋赵延、赵英宫门谢恩。午初归邸，戒装。 \\n 初九曰，登程。 \\n 七月初七曰，抵燕山，仍卸装愍忠祠。 \\n  \\n 　 \\n  \\n  \\n 　"}
