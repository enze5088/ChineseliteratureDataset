{"章节": "宋俘记（金）可恭", "正文": "　 \\n 　 \\n 　 \\n 宋俘记 \\n 　 \\n 金·可恭 \\n 大金应天顺人，鞭挞四方，汴宋一役，振古铄今。自来战伐，必乘衰微。宋当靖康，犹称极盛，我军所至，如摧枯拉朽。匪宋之微翳；我兵力实冠三古，国虽备武，孰克当斯。幕府仰体圣意，不屋其社，顿兵城闉，冀得悔祸。彼昏暗昧，寡信轻诺，父子君臣，若合一辙。五千万金，信口漫承，实负富强，谓可践诺。不计财力，致质妻孥。犹有奸奄，腾说幕府，标其艳冶，献媚居功。坐令宫闱，辱甚石晋。是虽人事，亦有天道。翳彼太祖，上欺孤寡，得国之始，已非正道。继以太宗，勘平十国，阳示宽厚，不俘妻孥。时假内朝，尽遭淫辱。居心刻恶，历古所无。天鉴不远，祸延后嗣。授人以柄，使括其囊。尽室偕行，实相为报。用纪其详，为世金鉴。有国家者，庸有取焉。可恭撰。 \\n 天会四年十一月二十五曰，既平赵宋，俘其妻孥三干余人，宗室男、妇四千余人，贵戚男、妇五千余人，诸色目三千余人，教坊三千余人，都由开封府列册津送，诸可考索。入寨后丧逸二千人，遣释二千人，仅行万四千人。北行之际，分道分期。逮至燕、云，男十存四，妇十存七。孰存孰亡，瞢莫复知。追溯临憘，贯分六道，阉母、谷神两道，纪载犹缺，余虽详略不同，要有笔札可推。删繁纪要，以存其人，凡分宫眷、宗室、戚里、臣民四卷。 \\n 首起：宗室贵戚男丁二千二百余人、妇女三千四百余人，濮王、晋康、平原、和义、永宁四〔郡〕王皆预焉，都统阉母（即多昂木）押解。 \\n 天会五年（宋建炎元年）三月二十七曰，自青城国相寨起程，四月二十七曰抵燕山。存妇女一千九百余人，男丁无考。居甘露寺。 \\n 六年七月，迁通塞州。十二月，迁韩州，存男、妇九百余人。 \\n 八年七月，迁咸州，四郡王别从昏德行。 \\n 九年十一月，存五百余人，迁上京，编充兵役，婢媪守把宫院。 \\n 二起：昏德妻韦氏，相国、建安两子，郓、康两王妻妾，富金、嬛嬛两帝姬，郓、康两王女，共三十五人，真珠大王设野马（粘没喝长子）、盖天大王赛里（名宗贤）、千户国禄、千户阿替计押解。 \\n 天会五年三月二十八曰，自寿圣院刘家寺皇子寨起程，五月二十三曰入上京洗衣院。 \\n 三起：重昏妻妾、珠珠帝姬、柔嘉公主，共三十七人，宝山大王斜保（粘没喝次子）、盖天大王赛里押解。 \\n 天会五年四月初一曰，自斋宫起程，十八曰抵燕山，居愍忠祠。十月，与昏德会。 \\n 四起：昏德公，燕、越、郓、肃、景、济、益、莘、徐、沂、和、信十一王，安康、广平二郡王，瀛、嘉、温、英、仪、昌、润、韩八国公，诸皇孙，驸马，昏德妻妾、奴婢共一千九百四十余人，万户额鲁观（名宗隽）、左司萧庆、孛堇葛思美押解。 \\n 天会五年三月二十七曰夜，自斋宫及青城国相寨移至刘家寺皇子寨。二十九曰起程，五月十三曰抵燕山，居延寿寺。十月，迁中京，居相国院。 \\n 六年八月，迁上京，居元帅甲第。十二月，迁韩州。 \\n 八年七月，迁五国城。 \\n 五起：帝姬、王妃等一百有三人，侍女一百四十二人，二皇子元帅斡离不（名宗望）押解。 \\n 天会五年三月二十九曰，自刘家寺皇子寨寿圣院起程，五月十九曰抵燕山，居皇子寨府。 \\n 六起：贡女三千一百八十人、诸色目三千四百十二人，右监军固新（即谷神，名希尹）、左监军达赉（即挞懒，名昌）押解。 \\n 天会五年四月初一曰，自青城国相寨起程，五月二十七曰抵燕山，实存贡女二千九百人，诸色目一千八百人，分其半至上京。 \\n 七起：重昏侯、太子、祁王、缨络帝姬及从官十二人，侍女一百四十四人，国相元帅粘没喝（即粘罕，名宗翰）、右司高庆裔、都统余睹（即伊都）押解。 \\n 天会五年四月初一曰，自青城国相寨起程，六月初二曰抵云中，七月初十曰，还燕山，与昏德会。 \\n ●宫眷 \\n 昏德公赵佶，宋为道宗。 \\n 二月初七曰入斋宫。 \\n 三月二十八曰，封天水郡王。 \\n 四起北行，五月十三曰抵燕山，馆延寿寺。 \\n 十月，迁中京，馆相国院。 \\n 六年八月，迁上京，羁元帅甲第。二十四曰，献庙，降今封。 \\n 十二月，安置韩州。 \\n 八年七月，流五国城。 \\n 十三年四月二十一曰，亡。 \\n 先有子二十七人，七康王构，未获；八邠王材，十一仪王朴，先殁。女二十三人，均详后记。 \\n 入国后，又生六子八女： \\n 极，五年四月，途中小王婕妤出。 \\n 柱，八年四月二十七曰，阎婉容出。 \\n 檀，九年五月二十二曰，郑媚娘出。 \\n 余失考。别有子女五人，具六年春生，非昏德胤（皇统元年二月，赠复天水郡王）。 \\n 妻五人：郑皇后、乔贵妃、崔淑妃、王贵妃、韦贤妃，随入斋宫。 \\n 韦二起北行，入洗衣院。十三年，遣至五国。 \\n 余四起北行。王六月初四曰殁燕山，郑八年九月初五曰殁五国，乔、崔流五国。 \\n 妾三十—人，先入青城寨： \\n 金弄玉、陈娇子、月里嫦娥、申观音，移居额鲁观寨。 \\n 金秋月、朱素辉、左宝琴、新刘娘，移居萧庆寨。 \\n 李珠嫒、萧金奴、席珠球，移居葛思美寨。 \\n 朱桂林、曹柔、周镜秋、徐散花、林月姊、王月宫、阎宝瑟、任金奴、林菱香、余羞花、王三宝奴、郑媚娘、蒋敬身、陆娇奴、毛朱英、黄宝琴、陈大和、秦怀珊、奚巧芳、江南春，均四起北行。 \\n 至五国后，任金奴生子一；阎宝瑟十一年九月初四曰殁，生子一；郑媚娘生子檀。 \\n 宠婢封婕妤、才人、贵人、美人者四十一人，先入青城寨，随行入刘家寺寨，五起北行。 \\n 曹小佛奴，移居葛思美寨。 \\n 至燕山后，新王婕妤、小王婕妤、周春桃、狄金奴、邵元奴归昏德。新王、周、狄、邵六年春各生子女一，均随至五国。 \\n 余三十五人居燕山御寨，八月，至上京。 \\n 后奚拂拂、裴宝卿、管芸香、谢吟絮、江凤羽、，刘蜂腰、刘菊山、阎月娟、朱柳腰、俞小莲入洗刻院。 \\n 莫青莲、叶小红、李铁笛、邢心香、姚小娇、罗醉杨妃、程云仙、高晓云、小金鸡、邢小金、卢袅袅、周河南、景樱桃、何羞金、辛香奴、徐癸癸、朱凤云、冯宝玉儿、芮春云、曾串珠、顾猫儿，入斜也、讹里朵、达赉、阉母、希尹、兀术及诸郎君寨。 \\n 邱巧云、郭小奴、方朝云、卫佛面道殁。 \\n 婢封夫人者六十七人，先入青城寨： \\n 李春燕归张邦昌为后。 \\n 陈桃花、杨春莺、郭佛逃、曹大姑归真珠大王寨。 \\n 郑佛保、谢三奴、任玉桃、吴阿奴归宝山大王寨。 \\n 霍小凤、何青凤入高庆裔寨。 \\n 郑巧巧、张小花入俞睹寨。 \\n 王猫儿、刘百古、章好郎、孙心奴入兀室寨。 \\n 费兰姑、吴富奴、朱燕姑、刘鸳鸯入娄宿寨。 \\n 沈金男、马兰瘦入刘思寨。 \\n 韦月姑、张贝姑、卫福云、刘阿奴、文杨妃、王赛莲、刘月奴、乔瑞芳、黄朱红、张月仙、向袖云、彭佛哥、梁温和、王翦云、吴端姑、钟大宝、王月奴、杨吉保、叶金姑、恽花云、张花媚、王金姑、李巧郎、黄观音、李双飞、姜银铃、徐春罗、曾四面、田倩云，李仙桃、苟玉虎、顾小郎、褚观音、潘玉儿、任蕙卿、刘春芳、王红奴、芮二南、王杏林、纪男郎、汤三姑、邢（柳）柳姊、汪和姑、于一翦红，均七起北行，道殁十一人，余入云中御寨。 \\n 长子重昏侯赵桓，即靖康帝。 \\n 正月初十曰入斋宫。 \\n 二月二十八曰封天水郡公，七起北行，六月初二曰抵云中。 \\n 七月初十曰，抵燕山，馆愍忠祠，与三起会。 \\n 十月，随昏德流徙至五国城。 \\n 六年八月，献庙时降今封。 \\n 先有子湛、女柔嘉。 \\n 入国后，生子二： \\n 谨，五年九月，朱慎德妃出。 \\n 训，七年七月初六曰，郑庆云出。 \\n 女二： \\n 七年四月、十年六月生，皆狄玉辉出。 \\n 妻二：朱后、朱慎德妃，先入斋宫。 \\n 三起北行，四月十八曰抵燕山，馆愍忠祠。 \\n 七月，与重昏会。 \\n 十月，随昏德流徙。 \\n 后，六年八月二十四曰殁上京。八年七月，封贞节夫人。妃随流五国。 \\n 妾封才人、夫人者十人，先入青城寨： \\n 刘月娥、何凤龄、郑月娥、薛长金入真珠大王寨。 \\n 卢顺淑、戚小玉、韩静观、鲍春蝶入宝山大王寨。 \\n 郑庆云、狄玉辉三起北行，至燕山，归重昏，随流五国。 \\n 婢封内职者二十七人，先入青城寨： \\n 曹妙婉、卜女孟、席进士、程巧、俞玩月、黄勤殁于水。 \\n 卫猫儿自刎。 \\n 徐宝莲、姜田田病殁。 \\n 顾顽童、芮秀、严莺簧入宝山大王寨。 \\n 杨调儿、陈文婉敕赐真珠大王。 \\n 朱淑媛、田芸秀、徐钰、许春云、周南、何红梅、方芳香、沈知礼、叶寿心、华正仪、吕吉祥、褚月奴、骆蝶儿，三起北行，入洗衣院。 \\n 子谌即太子，女柔嘉即公主，先入斋宫。 \\n 谌七起北行，柔嘉三起北行，均随至五国（皇统元年二月，复封天水郡公）。 \\n 次子赵楷，即郓王。 \\n 三子赵枢，即肃王。 \\n 四子赵杞，即景王。 \\n 五子赵栩，即济王。 \\n 六子赵■〈木或〉，即益王。 \\n 十子赵植，即莘王。 \\n 十二子赵棣，即徐王。 \\n 十三子赵■〈木咢〉，即沂王。 \\n 十四子赵栻，即和王。 \\n 十五子赵榛，即信王。 \\n 十六子赵握，即安康郡王。 \\n 十七子赵楗，即广平郡王。 \\n 十九子赵樾，即瀛国公。 \\n 二十一子赵椅，即嘉国公。 \\n 二十二子赵栋，即温国公。 \\n 二十三子赵橞，即英国公。 \\n 二十四子赵桐，即仪国公。 \\n 二十五子赵柄，即昌国公。 \\n 二十六子赵枞，即润国公。 \\n 二十七子赵相，即韩国公。 \\n 均自斋宫四起北行。 \\n 九子赵模，即祁王，自斋宫七起北行。 \\n 十八子赵梴，即相国公，以李浩为代。 \\n 二十子赵模，即建安郡王，二月十五曰殁，以赵梴为代。 \\n 均自斋宫二起北行。 \\n 楷八年六月二十六曰殁韩州。 \\n 枢八年十月殁五国。 \\n 杞九年九月生成章于五国。 \\n 栩八年九月生成咸于五国。 \\n 植八年十一月生成定于五国。 \\n ■〈木咢〉十年七月控昏德左右叛，坐诬，伏诛于五国。 \\n 栻六年九月为赵■〈木咢〉谋害。曾娶刘氏，是年十二月生女一（皇统元年嫁王安）。 \\n 榛天眷二年六月十九曰殁五国。曾娶田氏，天会六年、九年、十年、十二年、天眷元年历生五女。燕人赵恭曾托榛名，号召山贼助宋，榛以疑狱收禁。事雪，敕赐汪氏女为妾。 \\n 楃曾娶林氏，八年生女于五国。 \\n 樾九年四月十八曰自戕于五国。 \\n 椅八年九月殁五国。 \\n 栋天眷三年生女于五国。 \\n 桐天眷元年五月生成茂于五国。 \\n 柄十年十月殁五国。 \\n 模天眷元年八月十一曰殁五国。先于天会十三年六月生子成范。 \\n 李浩十七岁娶耶律氏，生女于五国。八年，敕以梴聘妻韩氏配浩。十三年八月，生子成茂。 \\n 梴娶陈氏，六年五月生子成功。八年五月生子成式。敕以模聘妻孔氏配梴。 \\n 长女赵玉盘、次女赵金奴、三女赵金罗、四女赵福金、五女赵瑚儿、七女赵巧云，均已嫁。 \\n 九女赵圆珠、十四女赵佛宝、十六女赵串珠均未嫁。 \\n 自刘家寺五起北行。 \\n 玉盘入蒲芦虎寨，天眷二年没入宫。三年十二月殁。 \\n 金奴入达赉寨，天眷二年没入宫（皇统二年封夫人）。 \\n 金罗十月二十六曰殁于多昂木寨。 \\n 福金六年八月殁于兀室寨。 \\n 瑚儿、巧云、佛保均六年八月入洗衣院。 \\n 圆珠入兀术寨，串珠入额鲁观寨，均天眷二年没入宫（皇统元年封夫人）。 \\n 六女赵富金已嫁，十女赵嬛嬛即多富未嫁，自真珠大王寨二起北行。富金敕为王妾，嬛嬛入洗衣院。十三年，入盖天大王寨，遣嫁徐还（皇统元年亡）。 \\n 八女赵缨络已嫁，自青城寨七起北行，入云中御寨。十五年，殁于五国习古国王寨。 \\n 十一女赵仙郎、十二女赵香云、十五女赵金儿均未嫁，殁于刘家寺寨。 \\n 十三女赵珠珠，未嫁，自宝山大王寨三起北行，为王妾。 \\n 十七女赵金珠、十八女赵金印、十九女赵赛月、二十女赵金姑、二十一女赵金铃均幼，自寿圣院四起北行，六年八月入洗衣院（赛月、金姑，皇统元年并封次妃）。 \\n 媳九人、聘媳十人、庶媳十五人。自尽刘家寨者一：王氏；殁于青城寨者一：罗大姑；二起北行者五。 \\n 朱凤英十三年自洗衣院遣至五国。邢秉懿封建炎宋国夫人，天眷二年六月殁。 \\n （缺八字）田春罗六年四月殁洗衣院。 \\n 姜醉妹封绍兴郡夫人，徐圣英敕赐真珠大王为妾。 \\n 三起北行者一：孔令则，入宝山大王寨。（八年，敕配伪建安郡王赵梴。自刘家寨）五起北行者二十八： \\n 田静珠、周瑜、高仲贤、严善，均十三年自洗衣院遣至五国。 \\n 任二姑、曹三保、王延玉、田凤仪、朱针仙均殁洗衣院。 \\n 余英珠入阉母寨。 \\n 马舞蝶入固新寨。 \\n 符莺奴入蒲芦虎寨。 \\n 曹二姑入额鲁观寨。 \\n 褚红云入阿懒寨。 \\n 陆正姑入斡本寨。 \\n 陶芳姿入达赉寨。 \\n 梁春先入都元帅斜也寨。 \\n 李舜英入兀室寨。 \\n 高巧姝入讹里朵寨。 \\n 韩氏敕配伪相国公李浩为妾。 \\n 裘冶、石家奴、刘三福、石吉祥、曹千入爱、王金英、马缨头、周瑾均无考。 \\n 孙十五人： \\n 太郎、三金、玉郎、元宝郎、佛郎、顽顽、金规、金男、菩萨保、宝郎、一郎、胡郎、黑郎、蝶哥、佛保，均自斋宫四起北行。宝郎道殁。今名成文、成规者在五国。 \\n 孙女二十九人： \\n 济二、济四、济五、济六、济七、康三、康四、康五、祁一、祁二、莘一、莘二、徐一、徐二，均殁于寿圣院及途次。 \\n 郓一、郓二、郓三、郓四、康一即佛佑、康二即神佑，均二起北行，入洗衣院。 \\n 肃一、肃二即玉嫱、景一、景二即含玉、益一即虎头，均五起北行。玉嫱入宫，封夫人，晋帝姬。含玉嫁韩昉子，虎头）嫁克锡子。 \\n 郓五、郓六、济一、济三殁于水。 \\n ●宗室二 \\n 赵俣即燕王，四起北行，四月十六曰殁于都城店。 \\n 妻妾郭氏，四起北行，至五国。 \\n 王柳姑、叶三郎五起北行，入洗衣院。 \\n 子有章、有亮，孙爱男，四起北行，至五国。 \\n 媳卢生光、周文姑、方锦仪、王桃夭、周灵姐，女巧申，均五起北行。 \\n 次女、三女、四女、长孙女、次孙女，均四起北行。有名飞燕者见在宫（皇统二年封次妃）。 \\n 赵俣即越王，四起北行，七年八月殁韩州。 \\n 妻妾陆氏，四起北行，殁韩州。 \\n 陈大眉五起北行，殁燕山御寨，陈细眉入洗衣院。 \\n 子有忠、有德，四起北行，至五国。 \\n 媳李琴和、邢惠仪、周文、曹吉祥、顾寿生、陈艳，长女添香、次女檀香，均五起北行。檀香入宫，封夫人。艳入兀术寨。三女、孙女四起北行，见在五国。 \\n 赵有奕即和义郡王，首起北行，至五国。 \\n 妻妾林灵好、毛久香自青城寨七起北行，灵好殁于道。久（下阙）。 \\n  \\n 　 \\n  \\n  \\n 　"}
