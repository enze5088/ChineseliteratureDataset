{"章节": "北苑别录（宋）赵汝砺", "正文": "　 \\n 　 \\n 　 \\n 北苑别录 \\n 　 \\n （宋）赵汝砺 \\n 序言 \\n 建安之东三十里，有山曰凤凰。其下直北苑，帝联诸焙。厥土赤壤，厥茶惟上上。太平兴国中，初为御焙，岁模龙凤，以羞贡篚，盖表珍异。庆历中，漕台益重其事，品数日增，制模目精。厥今茶自北苑上者，独冠天下，非人间所可得也。方春虫震蛰，千夫雷动，一时之盛，诚为伟观。故建人谓至建安而不诣北苑，与不至者同。仆因摄事，遂得研究其始末。姑摭共大概，条为十余类，日《北苑别录》云。 \\n 御园 \\n 九窠十二陇麦窠壤园龙游窠 \\n 小苦竹苦竹里鸡薮窠苦竹 \\n 鼯鼠窠教练陇凤凰山苦竹园 \\n 大小焊横坑猢游陇张坑 \\n 带园焙东中历东际 \\n 西际官平石碎窠上下官坑 \\n 虎膝窠楼陇蕉窠新园 \\n 大楼基阮坑曾坑黄际 \\n 马鞍山林园和尚园黄淡窠 \\n 吴彦山罗汉山水桑窠铜场 \\n 师姑园灵滋苑马园高[余田] \\n 大窠头小山 \\n 右四十六所，广袤三十余里。自官平而上为内园，官坑而下为外园。方春灵芽莩坼，常先民焙十余日。如九窠十二陇、龙游窠、小苦竹、长坑、西际，又为禁园之先也。 \\n 开焙 \\n 惊蛰节万物始萌，每岁常以前三日开焙。遇闰则反之，以其气候少迟故也。 \\n 采茶 \\n 采茶之法，须是侵晨，不可见日。侵晨则露未[日希]，茶芽肥润。见日则为阳气所薄，使芽之膏腴内耗，至受水而不鲜明。故每日常以五更挝鼓，集群夫于凤凰山(山有打鼓亭)。监采官人给一牌，入山，至辰刻复鸣锣以聚之，恐其逾时贪多务得也。大抵采茶亦须习熟，募夫之际，必择土著及谙晓之人。非特识茶发早晚所在，而于采摘各知其指要。盖以指而不以甲，则多温而易损；以甲而不以指，则速断而不柔(从旧说也)。故采夫欲其熟习，正为是是耳(采夫日役二百二十五人)。 \\n 拣茶 \\n 茶有小芽，有中芽，有紫芽，有白合，有乌[艹带]，此不可不辨。小芽者，其小如鹰爪，初造龙团胜雪、白茶，以其芽先次蒸熟，置水盆中，剔取其精英，仅如针小，谓之水芽。是小芽中之最精者也。中芽，古谓之一枪一旗是也。紫芽，叶之紫者是也。白合，乃小芽有两叶抱而生者是也。乌[艹带]，茶之[艹带]头是也。凡茶以水芽为上，小芽次之，中芽又次之，紫芽、白合、乌[艹带]，皆所在不取。使其择焉而精，茶之色味无不佳。万一杂之以所不取，则首面不均，色浊而味重也。 \\n 蒸芽 \\n 茶芽再四洗涤，取令洁净。然后入甑，候汤沸蒸之。然蒸有过熟之患，有不熟之患。过熟则色黄而味淡，不熟则色青易沉，而有草木之气。唯在得中为当也。 \\n 榨茶 \\n 茶既熟，谓之“茶黄”。须淋数过(欲其冷也)，方上小榨以去其水。又入大榨出其膏(水芽则以高压之，以其芽嫩故也)。先是包以布帛，束以竹皮，然后入大榨压之，至中夜，取出，揉匀，复如前入榨。彻晓奋击，必至于干净而后已。盖建茶味远力厚，非江茶之比。江茶畏沉其膏，建茶惟恐其膏之不尽，膏不尽，则色味重浊矣。 \\n 研茶 \\n 研茶之具，以柯为杵，以瓦为盆，分团酌水，亦皆有数。上而胜雪、白茶以十六水，下而拣芽之水六，小龙凤四，大龙凤二，其余皆十一二焉。自十二水崦上，日研一团。自六水而下，日研三团，至七团。每水研之，必至于水干茶熟而后已。水不干，则茶不熟，茶不熟，则首面不匀，煎试易沉。故研夫尤贵于强有手力者也。尝谓天下之一，未有不相须而成者，有北苑之芽，而后有龙井之水。其深不以丈尺，则清而且甘，昼夜酌之而不竭。凡茶自北苑上者，皆资焉。亦独锦之于蜀江，胶之于阿井，讵不信然。 \\n 造茶 \\n 造茶旧分四局，匠者，起好胜之心，彼此相夸，不能无弊，遂并而为二焉。故茶堂有东局西局之名，茶钅夸有东作西作之号。凡茶之初出研盆，荡之欲其匀，揉之欲其腻。然后入圈制[钅夸]，随笪过黄。有方[钅夸]，有花[钅夸]，有大龙，有小龙。品色不同，其我亦异。故随纲系之贡茶云。 \\n 过黄 \\n 茶之过黄，初入烈火焙之，次过沸汤[火监]之。凡如是者三，而后宿一火，至翌日遂过烟焙之火，不欲烈，烈则面炮而色黑。又不欲烟，烟则香尽而味焦。但取其温温而已。凡火之数多寡，皆视其[钅夸]之厚薄。[钅夸]之厚者，有十火，至于十五米。钅夸之薄者，七、八、九火至于十火。火数既足，然后过汤上出色。出色之后，当置之密室，急以记扇扇之，则色泽自然光莹矣。 \\n 纲次 \\n 细色第一纲 \\n 尤焙贡新 \\n 水芽十二水十宿火正贡三十[钅夸]创添二十[钅夸] \\n 细色第二纲 \\n 龙焙试新 \\n 水芽十二水十宿火正贡一百[钅夸]创添五十[钅夸] \\n 细色第三纲 \\n 龙团胜雪 \\n 水芽十六水十二宿火正贡三十[钅夸]续添二十[钅夸]创添六十[钅夸] \\n 白茶 \\n 水芽十六水七宿火琥贡三十[钅夸]续添五十[钅夸]创添八十[钅夸] \\n 御苑新芽 \\n 小芽十二水八宿火正贡一百片 \\n 万寿龙芽 \\n 小芽十二水八宿火正贡一百片 \\n 上林第一 \\n 小芽十二水十宿火正贡一百[钅夸] \\n 乙夜清供 \\n 小芽十二水十宿火正贡一百[钅夸] \\n 承平雅玩 \\n 小芽十二水十宿火正贡一百[钅夸] \\n 龙凤英华 \\n 小芽十二水十宿火正贡一百[钅夸] \\n 玉除清赏 \\n 小芽十二水十宿火正贡一百[钅夸] \\n 启沃承恩 \\n 小芽十二水十宿火正贡一百[钅夸] \\n 雪英 \\n 小芽十二水七宿火正贡一百片 \\n 云叶 \\n 小芽十二水七宿火正贡一百片 \\n 蜀葵 \\n 小芽十二水七宿火正贡一百片 \\n 金钱 \\n 小芽十二水七宿火正贡一百片 \\n 玉华 \\n 小芽十二水七宿火正贡一百片 \\n 寸金 \\n 小芽十二水九宿火正贡一百片 \\n 细色第四纲 \\n 尤团胜雪 \\n 已见前正贡十百五十[钅夸] \\n 无比寿芽 \\n 小芽十二水十五宿火正贡五十[钅夸]创添五十[钅夸] \\n 万春银芽 \\n 小芽十二水十宿火正贡四十片创添六十片 \\n 宜年宝玉 \\n 小芽十二水十宿火正贡四十片创添六十片 \\n 玉清庆云 \\n 小芽十二水九宿火正贡四十片创添六十片 \\n 无疆寿龙 \\n 小芽十二水十五宿火正贡四十片创添六十片 \\n 玉叶长春 \\n 小芽十二水十五宿火正贡四十片创添六十片 \\n 玉叶长春 \\n 小芽十二水七宿火正贡一百片 \\n 瑞云翔龙 \\n 小芽十二水九宿火正贡一百八片 \\n 长寿玉圭 \\n 小芽十二水九宿火正贡二百片 \\n 兴国岩[钅夸] \\n 中牙十二水十宿火正贡二百七十[钅夸] \\n 香口焙[钅夸] \\n 中芽十二水十宿火正贡五百钅夸 \\n 上品拣芽 \\n 小芽十二水十宿火正贡一百片 \\n 新收拣芽 \\n 中芽十二水十宿火正贡六十片 \\n 细色第五纲 \\n 太平嘉瑞 \\n 小芽十二水九宿火正贡三百片 \\n 龙苑报春 \\n 小芽十二水九宿火正贡六十片创添六十片 \\n 南山应瑞 \\n 小芽十二水九宿火正贡六十片创添六十片 \\n 兴国岩拣芽 \\n 中芽十二水十五宿火正贡百五十片 \\n 兴国岩小龙 \\n 中芽十二水不十五宿火正贡七百五十片 \\n 兴国岩小凤 \\n 中芽十二水十五宿火正贡七百五十片 \\n 先春二色 \\n 太平嘉瑞 \\n 已见前正贡三百片 \\n 长寿玉圭 \\n 已见前正贡二百片续入额四色 \\n 御苑玉芽已见前正贡一百片 \\n 万寿龙芽 \\n 已见前正贡一百片 \\n 无比寿芽 \\n 已见前正贡一百片 \\n 瑞云翔龙 \\n 见见前正贡一百片 \\n 粗色第一纲 \\n 正贡 \\n 不入脑子上品拣芽小龙一千二百片六水十六宿火 \\n 入脑子小龙七百片四水十五宿火 \\n 增添 \\n 不入脑子上品拣芽小龙一千二百片 \\n 入脑子小龙七百片 \\n 建宁(安)府附发 \\n 小龙茶入百四十片 \\n 粗色第二纲 \\n 正贡 \\n 不入脑子上品拣芽小龙六百四十片 \\n 入脑子小龙六百七十二片 \\n 入脑子小凤一千三百四十四片四水十五宿火 \\n 入脑子大龙七百二十片二水十五宿火 \\n 入脑子大凤七百二十片二水十五宿火 \\n 增添 \\n 不入脑子上品拣芽小龙一千二百片 \\n 入脑子小凤七百片 \\n 建宁(安)府附发 \\n 大龙茶四百片大凤茶四百片 \\n 粗色第三纲 \\n 正贡 \\n 不入脑子上品拣芽小龙六百四十片 \\n 入脑子小龙六百七十二片 \\n 入脑子小凤六百七十二片 \\n 入脑子大龙一千八百片 \\n 入脑子大凤一千八百片 \\n 增添 \\n 不入脑子上品拣芽小龙一千二百片 \\n 入脑子小龙七百片 \\n 建宁府附发 \\n 大龙茶八百片 \\n 大凤茶八百片 \\n 粗色第四纲 \\n 正贡 \\n 不入脑子上品拣芽小龙六百片 \\n 入脑子小龙三百三十六片 \\n 入脑子小凤三百三十六片 \\n 入脑子大龙一千二百四十片 \\n 入脑子大凤一千二百四十片 \\n 建宁府附发 \\n 大龙茶四百片大凤茶四百片 \\n 粗色第五纲 \\n 正贡 \\n 入脑子大龙一千三百六十八片 \\n 入脑子大凤一千三百六十八片 \\n 京铤改造大龙一千六百片 \\n 建宁府附发 \\n 大龙茶八百片大凤茶八百片 \\n 粗色第六纲 \\n 正贡 \\n 入脑子大龙一千三百六十片 \\n 入脑子大凤一千三百六十片 \\n 京铤改造大龙一千六百片 \\n 建宁府附发 \\n 大龙茶八百片大凤茶八百片 \\n 京铤改造大龙一千二百片 \\n 粗色第七纲 \\n 正贡 \\n 入脑子大龙一千二百四十片 \\n 入脑子大凤一千二百四十片 \\n 京铤改造大龙二千三百一十二片 \\n 建宁府附发 \\n 大龙茶二百四十片大凤茶二百四十片 \\n 京铤改造大龙四百八十片 \\n 细色五纲 \\n 贡新为最上，开焙后十日入贡。龙团胜雪为最精，而建人有直四万钱之语。夫茶之入贡，圈以箬叶，内以黄斗，盛以花箱，护以重篚，扃以银钥。花箱内外，又有黄罗幕之。实谓什袭计珍矣。 \\n 粗色七纲 \\n 拣芽以四十饼为角，小龙凤以二十饼为角，大龙凤以八饼为角。圈以箬地，束以红缕，包以红纸，缄以白绫。惟拣芽俱以黄焉。 \\n 开[余田] \\n 草木至夏益盛，故欲导生长之气，以渗雨露之泽。每岁六月兴工，虚其本，培其土，滋蔓之草，遏郁之木，悉用除之，正所以导生长之气，而渗雨露之泽也。此谓之开[余田]。唯桐木得留焉。桐木之性与茶相宜，而又茶至冬畏寒，桐木望秋而先落，茶至夏而畏日，桐木至春而渐茂，理亦然也。 \\n 外焙 \\n 石门乳吉香口右三焙常后北苑五七日兴工。每日采茶，蒸，榨以过黄，悉送北苑并造。 \\n 淳熙丙午夏望日，门生从政部郎福建路转运司主管帐司赵汝砺敬书。宣和北苑贡茶录 \\n （宋）熊蕃著 \\n 陆羽《茶经》、裴汶《茶述》，皆不及建品。说者但谓二子未尝至闽，而不知物之发也，固自有时。盖昔者山川幽深，灵芽未露。至于唐末，然后北苑出为之最。是时，伪蜀辞臣毛文锡作《茶谱》，亦第言建有紫笋，而蜡面乃产于福。五代之季，建属南唐，岁率诸县民，采茶北苑，初造研膏，继造蜡面。既又制有佳者，号日“京铤”。圣朝开宝末，下南唐，太平兴国初，特制龙凤模，遗使臣即北苑造团茶，以别庶饮，龙凤茶盖始于此。又一种茶，丛生石崖，枝叶尤茂，至道初有诏造之，别号“石乳”。又一种号“的乳”。又一种号“白乳”。盖自龙凤与京、石、的、白四处继出，而蜡面降为下矣。盖凤龙等茶，皆太宗朝所制，至咸平初，晋公漕闽，始载之于《茶录》。庆历中，蔡君谟将漕，创造小权团以进，被旨仍岁贡之。自小团出，而龙凤遂为次矣。元丰间，有旨造密云龙，其品又加于小团之上。绍圣间，改为瑞云翔龙。至大观初，今上亲制《茶论》三十篇，以白茶者与常茶不同，“偶然生出，一非人力可致”，于是白茶遂为第一。既又制三色细芽，及试新[钅夸]、贡新[钅夸]，自三色细芽出，而瑞云翔龙顾居下矣。 \\n 凡茶芽数品，最上日“小芽”，如雀舌、鹰爪，以其劲直纤锐，故号芽茶；次日“中芽”，乃一芽带一叶者，号“一枪一旗”；次日“紫芽”，乃一芽带两叶者，号“一枪两旗”；其带三叶、四叶，皆渐老矣。芽茶早春极少，景德中，建守周绛为《补茶经》，言“芽茶只作早茶，驰奉万乘尝之可矣”。如一枪一旗，可谓奇茶也。故一枪一旗，号“拣芽”，最为挺特光正。舒王送人官闽诗云：“亲茗斋中试一旗”，谓拣芽也。或者乃谓拣芽也。夫拣芽犹奇如此，而况芽茶以供天子之新尝者乎?芽茶绝矣!至于水芽，则旷古未之闻也。宣和庚子岁，漕臣郑公可简，始创为银线水芽。盖将已拣熟芽再剔去只取其心一缕，用珍器贮清泉渍之，光明莹洁，若银线然。以制方寸新[钅夸]，有小龙蜿蜒其上，号“新龙团胜雪”。又废石、的、白三乳鼎，造[钅夸]二十余色。初，贡茶皆入龙脑，至是虑夺真味，始不用焉。盖茶之妙至胜极矣!故合为首冠。然犹在白茶之次者，以白茶为上之所好也。异时，郡人黄儒始撰《品茶要录》，极称当时灵芽之富，谓使陆羽数子见之，必“爽然自失”!蕃亦谓“使黄君而阅今日。则前乎此者，未足诧焉”!然龙焙初兴，贡数殊少，累增至元符，以片计者一万八千，袖初已加数倍，而犹未盛。今则为四万七千一百片有奇矣(此数见范逵所著《龙焙》、美成《茶录》。逵，茶官也)!自白茶、胜雪以闪，厥名实繁，今列于左，使好事者得以观焉。 \\n 贡新[钅夸](大观二年造)度新[钅夸](政和二年造) \\n 白茶(政和二年)龙团胜雪(宣和二年) \\n 御苑玉芽(大观二年)万寿尤芽(大观二年) \\n 上林第一(宣和二年)乙夜清供(宣和二年) \\n 承平雅玩(宣和二年)龙凤英华(宣和二年) \\n 玉除清赏(宣和二年)启活承恩(宣和二年) \\n 雪英(宣和三年)云叶(宣和三年) \\n 蜀葵(宣和三年)金钱(宣和三年) \\n 玉华(宣和三年)寸金(宣和三年) \\n 无比寿芽(大观四年)万春银叶(宣和二年) \\n 宜年宝玉(宣和二年)玉清庆云(宣和二年) \\n 无疆寿龙(理和二年)玉叶长春(宣和四年) \\n 瑞云翔龙(绍圣二年)长寿玉圭(政和二年) \\n 兴国岩钅夸香口焙钅夸 \\n 上品拣芽(绍圣二年)新收拣芽 \\n 太平嘉瑞(政和二年)龙苑报春(宣和四年) \\n 南山应瑞(宣和四年)兴国岩拣芽 \\n 兴国岩小龙兴国岩小凤(已上号细色) \\n 拣芽小龙 \\n 小凤大龙 \\n 大凤(已上号粗色) \\n 又有琼林毓粹、浴雪呈祥、壑源拱秀、贡篚推先、价倍南金、[日易]谷先春、寿岩都胜、延平乳石、清白可鉴、凤韵甚高。凡十色，皆宣和二年所制，越五岁省去。 \\n 右，岁分十余纲，惟白茶与胜雪，自惊蛰前闪役，浃日乃成。飞骑疾驰，不出中春，已至京师，号为头纲。玉芽以下，即先后以次发，待贡足时，夏过半矣。欧阳文忠公诗日：“建安三千五里，京师三月尝新茶。”盖异时如此。以今较昔，又为最早。因念草木之策，有瑰奇卓异之名，必亦逢时而后出，而况为士者哉!昔昌黎先生感二鸟之蒙擢，而自悼其不如。今蕃于是茶也，焉敢效昌黎之感赋，姑务自警，崦坚其守，以待时而已。 \\n 贡薪[钅夸](竹圈银模)方一寸三分 \\n 试新[钅夸](竹圈银模)同上 \\n 龙团胜雪(竹圈银模)同上 \\n 白茶(银圈银模)径一寸五分 \\n 御苑玉芽(银圈银模)径一寸五分 \\n 万寿龙芽(银圈银模)同上 \\n 上林第一方一寸五分 \\n 乙准备清供(竹圈)同上 \\n 承平雅玩(竹圈)同上 \\n 龙凤英华同上 \\n 玉除清赏同上 \\n 启沃承恩(竹圈)同上 \\n 雪英(银圈银模)横长一寸五分 \\n 云叶(银圈银模)同上 \\n 蜀葵(银圈银模)径一寸五分 \\n 金钱(银圈银模)同上 \\n 玉华(银模)横长一寸五分 \\n 寸金(竹圈)方一寸二分 \\n 无比寿芽(银圈竹模)同上 \\n 万春银叶(银圈银模)两尖径二寸二分 \\n 宜年宝玉(银圈银模)直长三寸 \\n 玉清庆云(银圈银模)方一寸八分 \\n 无疆寿龙(银模直长一寸，银圈径二寸五分) \\n 长寿玉圭(银模)直长三寸 \\n 瑞云翔龙(银模银圈)径一寸五分 \\n 玉叶长春(竹圈)直长一寸六分 \\n 兴国岩[钅夸](竹圈)方一寸二分 \\n 香口焙[钅夸](竹圈)同上 \\n 上品拣芽(银模银圈)同上 \\n 新收拣芽(银模银圈)同上 \\n 太平嘉瑞(银圈)径一寸五分 \\n 龙苑报春(银模银圈)径一寸七分 \\n 南山应瑞(银模银圈)方一寸八分 \\n 兴国岩拣芽(银模)径三寸 \\n 小龙(银模银圈) \\n 小凤(银模银圈)同上 \\n 大龙(银圈) \\n 大凤(银模银圈)同上 \\n 先大人作《茶录》，当贡品极盛之时，凡有四十余色。绍兴戊寅岁，克摄事北苑，阅近所贡皆仍旧，其先后之序亦同。惟跻龙团胜雪于白茶之上，及无兴国岩、小龙、小凤。盖建炎南渡，有旨罢贡三之一而省去之也。先人但著其名号，克今更写其形制，庶鉴之者无遗恨焉。先是壬子春漕司再葺茶睡，越十三载，乃复旧额。且用政和故事，补种茶两万株(政和间曾种三万侏)。比年益虔贡职，遂有创增之目。仍改京铤为大龙团。由是大龙之多于大凤之数凡此皆近事，或者有未之知也。三月初吉，男克北苑寓舍书。 \\n 北苑贡茶最盛，然前辈所录，止于庆历以上。自元丰之密云龙，绐圣之瑞雪龙，相继挺出，制精于旧，而未有好事者记焉，但见于诗人句中。及大观以来，增创新[钅夸]，亦犹拣芽。盖水芽至宣和始有，故龙团胜雪与白茶角立，岁充首贡。复自御苑玉芽以下，厥名实繁，先子亲见时事，悉能记之，成编具存。今闽中漕台所刊《茶录》，未备此书，庶几补其缺云。淳熙九年冬十二月四日。朝散郎行秘书郎兼国史编修官学士院权直熊无谨记。 \\n  \\n 　 \\n  \\n  \\n 　"}
