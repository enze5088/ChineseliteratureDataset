{"章节": "开封府状（宋）佚名", "正文": "　 \\n 　 \\n 　 \\n 开封府状 \\n 　 \\n 宋·佚名　 \\n 一伏详令旨，契勘见在皇子亲王，告称二十八人，来目只是十四人，更孱入濮、燕、越三王，又未详名岁。当府难得点验，就即原目人数分书详目，尚漏实干人，即便遣发此告者。过邓圭付来亲乏、妃目，的是二十八位，只是邠王、仪王早先薨逝，燕王、越王的是皇弟，因成二十八数。照对见在皇子，自废帝外实二十四人，不尽加封亲王，今详别目，自康王外实皇子二十三人，近支亲郡王七人。 \\n 一伏奉皇子令旨，帝姬、宗姬依照去目逐名补送目详封号，以免混淆。又由邓圭传奉国相令旨，福金帝姬具详端的，不得匿隐。契勘帝姬只是恭福，为乱兵戕害。余除报明身故，委已遣送无遗。宗姬尚无封号，先遵事目，将七王所出载入亲王宗姬目中，遣送讫。自余归入近支族姬，先后遣送，不入目内。今分详两目，酌补名号，外无遗漏。福金帝姬，实是正月二十八曰归入蔡京、王黼、童贯遗存家属内遣送，原目载赵氏一名。的证因邓圭传奉国相令旨，福金是皇子夫人位号，应送皇子寨中，以符名谶。遵依送往，非曾匿隐。自恭福帝姬外，实帝姬二十一人。 \\n 一伏详令旨，告称皇孙十八人，皇孙女三十人。面询诸王夫人所说，亦符。契勘来曰，只是十六人，显见不实，速依去目将应干皇孙、男女搜捕，具目宋。契勘一十六人之数，只是初次遣送，见已节次补送讫。只是续目写称王子、王女，未与前目合符，今具详目，委已无遗。实太子一人，皇孙十五人，公主一人，皇孙女二十九人。 \\n 一妃嫔内职，即遵令旨，就依去来名目所载封号或载的名参互查考，合载一目，余俟续查，再照开目遣送。今目分为道宗妃嫔一百四十三人，废帝妃嫔三十八人。 \\n 一伏详令旨，应干亲王聘妻及妾悉数补送，其先匿漏，亦便追寻，详开的名，以备传唤。契勘亲王妻妾、聘妻，惟景王妾曹氏委已身故，自余先后遣送讫，难再询索的名。今谨加详汇列一目，实皇子亲王妻妾三十四人，近支亲王妻妾一十八人。 \\n 一宗室男女，伏遵令旨，就依五王详开目内，自余男女，俟得解齐发下宗正谱牒，照依列目。契勘濮王、晋康郡王、平原郡王、和义郡王、永宁郡王，已依燕、越二王例附皇子亲王目。后令旨关取宗姬八人即七王女，今别以七王女列目，实二十三人。 \\n 一伏奉令旨，驸马八人，人年实干所取帝姬何人，尚有实干人，并速遣发，详开目来。契勘驸马已尽遣发，余无尚定，遵依列目，实驸马八人。 \\n 大金副元帅府 \\n 契勘来状，先后遣送皇子二十三人，太子、皇孙十六人，亲王七人，驸马八人，帝妃五入，已安置斋宫寿圣院，加恩存恤。嫔御一百七十六人，帝姬二十一人，公主、皇孙女三十人，亲王妻妾五十二人，王女二十三人，随从奄侍一百四十六人，宫女、侍女八百三十二人，听候分别贡犒。赵构逋漏未到，赵杞妻曹氏查未身故，疾速根追，并依另指挥，毋得一人—口漏遗、乖误，致有悔吝。 \\n 下开封府。 \\n 大金天会五年二月。 \\n 皇子二十三人 \\n 郓王楷，二十七岁。 \\n 肃王枢，二十六岁。 \\n 景王杞，二十四岁。 \\n 济王栩，二十二岁。 \\n 益王械，二十一岁，已贬庶人。 \\n 祁王模，二十岁。 \\n 莘王植，二十岁。 \\n 徐王棣，十九岁。 \\n 沂王■〈鳄，木代鱼〉，十八岁。 \\n 和王栻，十七岁。 \\n 信王榛，十七岁。 \\n 安康郡王握，十六岁。 \\n 广平郡王健，十五岁。 \\n 相国公梴，十五岁。 \\n 瀛国公樾，十三岁。 \\n 建安郡王模，十三岁。 \\n 嘉国公椅，十岁。 \\n 温国公栋，九岁。 \\n 英国公橞，八岁。 \\n 仪国公桐，七岁。 \\n 昌国公柄，六岁。 \\n 润国公枞五岁。 \\n 韩国公相，三岁，即小皇子。 \\n 康王构，二十一岁，已上帅府。仪王朴，十九岁。邠王材，二十岁，已薨。另详前状，谨再陈叙者。 \\n 近支亲郡王七人 \\n 濮王仲理，四十七岁。 \\n 晋康郡王孝骞，三十一岁。 \\n 平原郡王孝参，四十五岁，原封豫章，遵令旨作平原。 \\n 和义郡王有奕，三十二岁。 \\n 永宁郡王有恭，二十六岁。 \\n 燕王俣，四十五岁。 \\n 越王■〈亻思〉，四十三岁。 \\n 帝姬二十一人 \\n 嘉德帝姬，二十八岁，即玉盘。 \\n 荣德帝姬，二十五岁，即金奴。 \\n 安德帝姬，二十二岁。 \\n 茂德帝姬，二十二岁，即福金。 \\n 成德帝姬，十八岁。 \\n 洵德帝姬，十八岁，即富金。 \\n 显德帝姬，十七岁。 \\n 顺德帝姬，十七岁，即缨络。 \\n 仪福帝姬，十七岁，即圆珠。 \\n 柔福帝姬，十七岁，即多富嬛嬛。 \\n 保福帝姬，十六岁。 \\n 仁福帝姬，十六岁。 \\n 惠福帝姬，十六岁，即珠珠。 \\n 永福帝姬，十六岁。 \\n 贤福帝姬，十六岁。 \\n 于福帝姬，十四岁，即串珠。 \\n 和福帝姬，十二岁。 \\n 令福帝姬，十岁。 \\n 华福帝姬，九岁。 \\n 庆福帝姬，七岁。 \\n 纯福帝姬，四岁。 \\n 契勘来目，尚有崇德帝姬金仙，即征福帝姬、寿福帝姬，三金即敦福帝姬、熙福帝姬，恭福即小金帝姬，亦即小帝姬，并先薨逝，谨再陈叙者。 \\n 皇孙十六人 \\n 太子谌，十岁。 \\n 太郎十岁，郓工长子。 \\n 金郎，七岁，郓王三子。 \\n 玉郎四岁，郓王四子。 \\n 元宝郎，七岁，肃王长子。 \\n 佛郎二岁，肃王次子。 \\n 顽顽三岁，景王子。 \\n 金规，四岁，济王三子。 \\n 金男，二岁，济王四子。 \\n 菩萨保，三岁，益王子。 \\n 宝郎，四岁，邠王嗣，郓王五子。 \\n 一郎，三岁，莘王长子。 \\n 胡郎，二岁，莘王次子。 \\n 黑郎，九岁，仪王嗣，郓王次子。 \\n 蝶歌郎，六岁，仪王嗣，济王次子，即蝶古。 \\n 佛保，二岁，徐王子。 \\n 契勘来曰，宝郎、黑郎、蝶古均两见，济王长子金罗已薨，用得二十人，谨再陈叙者。 \\n 皇孙女三十人 \\n 柔嘉公主，七岁。 \\n 郓大宗姬，八岁。 \\n 郓二宗姬七岁。 \\n 郓三宗姬七岁。 \\n 郓四宗姬六岁。 \\n 郓五宗姬，四岁。 \\n 郓六宗姬，二岁。 \\n 肃大宗姬，六岁。 \\n 肃二宗姬，二岁。 \\n 景大宗姬，七岁。 \\n 景二宗姬，三岁。 \\n 济大宗姬，六岁。 \\n 济二宗姬，五岁。 \\n 济三宗姬，五岁。 \\n 济四宗姬，四岁。 \\n 济五宗姬，三岁。 \\n 济六宗姬，三岁。 \\n 济七宗姬，二岁。 \\n 康大宗姬，四岁。 \\n 康二宗姬，四岁。 \\n 康三宗姬，三岁。 \\n 康四宗姬，二岁。 \\n 康五宗姬，二岁。 \\n 益大宗姬，三岁。 \\n 祁大宗姬，三岁。 \\n 祁二宗姬，一岁。 \\n 莘大宗姬，三岁。 \\n 莘二宗姬，二岁。 \\n 徐大宗姬，二岁。 \\n 徐二宗姬，一岁。 \\n 道宗妃嫔一百四十三人 \\n 乔贵妃，四十二岁。 \\n 崔淑妃，三十六岁，已贬庶人。 \\n 王德妃，三十五岁，已封贵妃。 \\n 韦贤妃，三十八岁。 \\n 以上妃位。 \\n 朱贵仪，三十九岁。 \\n 全贵仪，十九岁，名秋月。 \\n 金淑仪，二十岁，名弄玉。 \\n 裴淑容，十九岁，名月里嫦娥。 \\n 陈淑容，十九岁。 \\n 曹顺仪，三十二岁。 \\n 徐顺容，二十一岁，名散花。 \\n 周顺容，二十五岁。 \\n 林婉仪，二十三岁，名月姊，即林美人。 \\n 王婉容，二十九岁，名月宫。 \\n 任婉容，二十一岁，名金奴。 \\n 阎婉容，十九岁。 \\n 朱昭仪，十八岁，名素辉。 \\n 余昭容，二十五岁，名羞花。 \\n 王昭容，二十四岁，名三宝奴。 \\n 林昭容，二十岁，名菱香。 \\n 李昭容，十九岁。 \\n 郑昭媛，二十一岁，名媚娘。 \\n 蒋修仪，四十一岁。 \\n 陆修仪，二十一岁，名娇奴。 \\n 毛修容，三十二岁。 \\n 资修容，二十岁，名宝琴，即琅琊夫人。 \\n 陈修媛，二十八岁。 \\n 萧修媛，十九岁，名金奴。 \\n 左充仪，二十一岁。 \\n 中充仪，十九岁，名观音。 \\n 泰充容，二十九岁。 \\n 刘充容，二十岁，名新刘娘。 \\n 奚充媛，二十四岁。 \\n 江充媛，二十岁，名南春。 \\n 席充媛，十八岁，名珠珠，即席美人。 \\n 以上嫔位。 \\n 新王婕妤，二十岁。 \\n 小王婕妤，二十岁。 \\n 奚婕妤，十七岁，名拂拂。 \\n 裴婕妤，十八岁，名宝卿，即奉国夫人。 \\n 管婕妤，十九岁，名芸香。 \\n 谢婕妤，十九岁，名咏絮。 \\n 江婕好，十九岁，名风羽。 \\n 邱婕妤，二十一岁，名巧云，即邱贵人。 \\n 刘婕妤，十八岁，名蜂腰，即刘美人。 \\n 郭婕妤，十九岁，名小奴，即郭夫人。 \\n 刘婕好，十九岁，名菊仙，即平夫人。 \\n 阎婕妤，十九岁，名月媚，即三水夫人。 \\n 朱才人，十八岁，名柳腰。 \\n 莫才人，十八岁，名青莲。 \\n 叶才人，十九岁，名小红。 \\n 周才人，二十二岁，名春桃。 \\n 曹才人，十九岁，名小佛奴。 \\n 李才人，二十八岁，名铁笛。 \\n 狄才人，十九岁，名金奴。 \\n 邵才人，十八岁，名元奴。 \\n 方才人，二十岁，名朝云。 \\n 邢才人，十八岁，名心香，即邢夫人。 \\n 姚才人，二十岁，名小娇奴，即姚夫人。 \\n 罗才人，二十岁，名醉杨妃，即罗夫人。 \\n 高才人，二十一岁，名晓云，即南徐夫人。 \\n 金才人，二十一岁，名小金鸡。 \\n 邢贵人，二十二岁，名小金。 \\n 卢贵人，十九岁，名袅袅。 \\n 周贵人，十八岁，名河南。 \\n 景贵人，十七岁，名樱桃。 \\n 何贵人，二十四岁，名差金。 \\n 辛贵人，十九岁，名香奴。 \\n 衍贵人，十七岁，名佛面，即卫美人。 \\n 徐美人，十九岁，名癸癸。 \\n 朱美人，二十一岁，名凤云。 \\n 冯美人，十九岁，名宝玉儿。 \\n 芮美人，二十岁，名春云。 \\n 曹美人，二—卜二岁，名串珠。 \\n 顾美人，二十一岁，名猫儿。 \\n 俞美人，十七岁，名小莲。 \\n 福国邢夫人，十八岁，名佛迷。 \\n 华国李夫人，二十一岁，名春燕。 \\n 卫国顾夫人，二十三岁，名福云。 \\n 顺国王夫人，十七岁，名杏林。 \\n 定国李夫人，十八岁，名醉仙桃。 \\n 景国张夫人，二十四岁，名小花。 \\n 徐国邢夫人，十七岁，名柳姊。 \\n 益国刘夫人，二十一岁，名百哥。 \\n 荣国韦夫人，二十四岁，名月姑。 \\n 许国刘夫人，二十—岁，名鸳鸯。 \\n 纪国顾夫人，十八岁，名小郎。 \\n 鲁国徐夫人，十九岁，名春罗。 \\n 邹国吴夫人，二十三岁，名富奴。 \\n 慎国任夫人，十八岁，名蕙卿。 \\n 承国吴夫人，二十岁，名端姑。 \\n 钜鹿朱夫人，二十二岁，名燕姑。 \\n 平原刘夫人，十八岁，名春芳。 \\n 会稽谢夫人，十七岁，名三奴。 \\n 河间刘夫人，二十二岁，名月奴。 \\n 榆林任夫人，十六岁，名五桃。 \\n 陈留吴夫人，十七岁，名阿奴。 \\n 寿阳李夫人，十九岁，名巧郎。 \\n 清河张夫人，二十一岁，名月仙。 \\n 三原王夫人，二十二岁，名赛莲花。 \\n 江夏黄夫人，十九岁，名观音奴。 \\n 康平王夫人，十九岁，名金姑。 \\n 荣阳张夫人，十九岁，名花媚。 \\n 河内郑夫人，十六岁，名佛保佑。 \\n 宏农杨夫人，十九岁，名春莺。 \\n 太原王夫人，十七岁，名红奴。 \\n 南阳王夫人，十九岁，名猫儿。 \\n 王夫人，十九岁，名月奴。 \\n 纪夫人，十七岁，名男郎。 \\n 陈夫人，十九岁，名桃花。 \\n 郑夫人，十九岁，名巧巧。 \\n 杨夫人，十九岁，名吉保。 \\n 芮夫人，十七岁，名二南。 \\n 叶夫人，十九岁，名金姑。 \\n 恽夫人，十九岁，名花云。 \\n 曹夫人，十九岁，名大姑。 \\n 刘夫人，二十一岁，名阿奴。 \\n 黄夫人，二十一岁，名朱红。 \\n 褚夫人，十八岁，名醉观音。 \\n 阳夫人，十七岁，名三姑。 \\n 潘夫人，十八岁，名玉儿。 \\n 文夫人，二十二岁，名杨妃。 \\n 向夫人，二十一岁，名岫云。 \\n 荀夫人，十八岁，名玉虎儿。 \\n 李夫人，十九岁，名双飞。 \\n 张夫人，二十四岁，名贝姑。 \\n 姜夫人，十九岁，名银铃。 \\n 费夫人，十九岁，名阑姑。 \\n 霍夫人，二十一岁，名小凤。 \\n 江夫人，十七岁，名和姑。 \\n 钟夫人，二十岁，名大宝佛。 \\n 乔夫人，二十二岁，名瑞芳。 \\n 彭夫人，二十一岁，名佛哥。 \\n 曾夫人，十九岁，名四面笑。 \\n 沈夫人，十九岁，名金男。 \\n 田夫人，十九岁，名倩云。 \\n 章夫人，二十一岁，名好郎。 \\n 何夫人，二十岁，名青凤。 \\n 梁夫人，二十一岁，名温和。 \\n 孙夫人，十九岁，名星奴。 \\n 马夫人，十八岁，名兰秀。 \\n 于夫人，十七岁，名一翦红。 \\n 王夫人，二十岁，名翦云。 \\n 契勘来目，一人两见者已参合本名下，自余刘安妃、曹淑仪、褚婉仪、徐婉容、刘昭仪、蒋昭媛、黄金娥、褚才人、冯贵人、李美人、应国夫人平氏、淮南夫人严氏、河东夫人席氏、顾夫人、卜夫人、吕夫人、唐夫人、巴夫人、司马夫人、段夫人、邹夫人，并先薨逝，谨再陈叙者。 \\n 少帝妃嫔三十八人 \\n 朱慎德妃，十八岁。 \\n 郑才人，十七岁，名庆云。 \\n 韩才人，十八岁，名静。 \\n 刘才人，十五岁，名月娥。 \\n 卢才人，十七岁，名顺淑。 \\n 何才人，十六岁，名风龄。 \\n 狄才人，十五岁，名玉辉。 \\n 戚夫人，二十岁，名玉。 \\n 郑夫人，十九岁，名月宫。 \\n 蒋夫人，十六岁，名长金。 \\n 鲍夫人，十九岁，名春蝶。 \\n 宋内宰，二十一岁，名淑媛。 \\n 田副宰，十九岁，名芸芳。 \\n 曹内吏，十九岁，名妙婉。 \\n 卜内史，十九岁，名女盂。 \\n 席内史，十六岁，名进士。 \\n 程内史，十七岁，名巧。 \\n 俞内吏，十八岁，名玩月。 \\n 黄内吏，十六岁，名勤。 \\n 徐尚仪，二十一岁，名金五。 \\n 许尚仪，十六岁，名春云。 \\n 周尚服，十六岁，名男儿。 \\n 徐尚服，十八岁，名宝莲。 \\n 何尚食，十九岁，名红梅。 \\n 杨尚食，十六岁，名调儿。 \\n 方尚寝，十七岁，名芳香。 \\n 陈尚寝，十七岁，名文婉。 \\n 沈尚功，十九岁，名知礼。 \\n 叶尚功，十八岁，名寿星。 \\n 华宫正，二十四岁，名正仪。 \\n 吕使令，十八岁，名吉祥。 \\n 褚使令，十七岁，名月奴。 \\n 骆使令，十五岁，名蝶儿。 \\n 顾使令，十五岁，名顽童。 \\n 芮使令，十五岁，名秀。 \\n 严使令，十四岁，名莺簧。 \\n 姜使令，十四岁，名田田。 \\n 卫使令，十三岁，名猫儿。 \\n 朱内宰以下未封夫人，是与来目两歧，谨再陈叙者。 \\n 皇子妃三十四人 \\n 郓府朱夫人，十七岁，继妃。 \\n 裘郡君，二十一岁。 \\n 石郡君，二十二岁。 \\n 刘郡君，十九岁。 \\n 石郡君，十八岁。 \\n 肃府任夫人，二十四岁。 \\n 余郡君，十九岁。 \\n 余郡君，十七岁。 \\n 景府田夫人，二十三岁。 \\n 马郡君，十六岁。 \\n 济府曹夫人，十九岁，继妃。 \\n 王郡君，十九岁。 \\n 符郡君，十八岁。 \\n 马郡君，十八岁。 \\n 康府邢夫人，二十二岁。 \\n 田郡君，十九岁。 \\n 姜郡君，十七岁。 \\n 益府周夫人，二十二岁。 \\n 周郡君，十七岁。 \\n 邠府徐夫人，十八岁，聘定。 \\n 祁府曹夫人，十九岁。 \\n 高郡君，十七岁。 \\n 莘府严夫人，二十岁。 \\n 褚郡君，十八岁。 \\n 仪府陆夫人，十九岁，聘定。 \\n 徐府王夫人，十九岁。 \\n 沂府梁夫人，十八岁。 \\n 和府李夫人，十七岁，聘定。 \\n 信府罗夫人，十六岁，聘定。 \\n 安康郡府田夫人，十五岁，聘定。 \\n 康平郡府高夫人，十四岁，聘定。 \\n 相国府韩夫人，十四岁，聘定。 \\n 瀛国府朱夫人，十四岁，聘定。 \\n 建安郡府孔夫人，十四岁，聘定。 \\n 契勘原目，徐王妾一人已薨，景王妾曹郡君已薨，余无漏匿，谨再陈叙者。 \\n 亲王妃一十八人 \\n 濮府刘夫人，四十六岁。 \\n 周郡君，十八岁。 \\n 晋康郡府朱郡君，二十八岁。 \\n 平原郡府刘夫人，四十四岁。 \\n 朱郡君，二十四岁。 \\n 乔郡君，二十岁。 \\n 王郡君，十九岁。 \\n 陆郡君，十七岁。 \\n 和义郡府林郡君，二十六岁。 \\n 毛郡君，十七岁。 \\n 永宁郡府林夫人，十九岁。 \\n 陈郡君，十九岁。 \\n 罗郡君，十八岁。 \\n 燕府郭夫人四十六岁。 \\n 王郡君，十九岁。 \\n 叶郡君，二十一岁。 \\n 越府陆夫人，三十二岁。 \\n 陈郡君，二十四岁。 \\n 契勘原目，晋康郡王、和义郡王夫人并先薨逝，谨再陈叙者。 \\n 王女二十三人 \\n 燕五宗姬，十六岁，即巧荪。 \\n 燕六宗姬，九岁。 \\n 燕七宗姬，六岁。 \\n 燕八宗姬，四岁。 \\n 越二宗姬，十八岁，即添香。 \\n 越三宗姬，十五岁，即檀香。 \\n 越六宗姬，七岁。 \\n 濮三宗姬，十五岁，即玉屏。 \\n 濮五宗姬，四岁。 \\n 晋康大宗姬，十六岁，即红云。 \\n 晋康四宗姬，七岁。 \\n 平原六宗姬，十五岁，即芸姑。 \\n 平原八宗姬，十四岁，即莲姑。 \\n 平原九宗姬，十二岁。 \\n 千原十宗姬，十岁。 \\n 平原十一宗姬，七岁。 \\n 平原十二宗姬，六岁。 \\n 平原十五宗姬，三岁。 \\n 和义大宗姬，十五岁，即琪花。 \\n 和义三宗姬，四岁。 \\n 永宁大宗姬，十岁。 \\n 永宁二宗姬，八岁。 \\n 永宁三宗姬，二岁。 \\n 驸马八人 \\n 曹夤，二十八岁，尚嘉德。 \\n 曹实，二十四岁，尚荣德。 \\n 宋邦光，二十二岁，尚安德。 \\n 罗条，二十一岁，尚茂德。 \\n 向子房，十八岁，尚成德。 \\n 田丕，十八岁，尚洵德。 \\n 刘文彦，十八岁，尚显德。 \\n 向子，十七岁，尚顺德。 \\n 大金副元帅府指挥 \\n 契勘二庶人誓约，愿献犒金一百万锭，银五百万锭。先续过纳金二十四万七千六百两，用情准四万九千五百二十锭，银七百七十二万八千两，准一百五十四万五千六百锭。不欲照五十两一锭旧例，所缩已多，是依庶人续约，准折金六十万单七千七百锭，银二百五十八万三千一百锭。具详别幅，仍缩金三十四万二千七百八十锭，银八十七万一千三百锭，限五曰内尽数津纳，如仍隐匿延稽，当府即纵兵大索，毋贻悔吝，须议指挥。 \\n 右下开封府准此。 \\n 大金天会五年三月十四曰 \\n 别幅 \\n 契勘庶人手允事目，帝姬、王妃一人准金一千锭，宗姬一人准金五百锭，族姬一人准金二百锭，宗妇一人准银五百锭，族妇一人准银二百锭，良家女一人准银一百锭。照封先续申状遣解人数，左司申验名册，汰除不入寨者，未应计数。自余见在及汰还名口，用情统计，选纳妃嫔八十三人，王妃二十四人，帝姬、公主二十二人，人准金一千锭，得金一十三万四千锭。内帝妃五人倍益，嫔御九十八人，王妾二十八人，宗姬五十二人，御女七十八人，近支宗姬一百九十五人，人准金五百锭，得金二十二万五千五百锭。族姬一千二百四十一人，人准金二百锭，得金二十四万八千二百锭。宫女四百七十九人，采女六百单四人，宗妇二千单九十一人，人准银五百锭，得银一百五十八万七千锭。族妇二千单七人，歌女一千三百十四人，人准银二百锭，得银六十六万四千二百锭。贵戚、官民女三千三百十九人，人准银一百锭，得银三十三万一千九百锭。都准金六十万单七千七百锭，银二百五十八万三千一百锭。 \\n  \\n 　 \\n  \\n  \\n 　"}
