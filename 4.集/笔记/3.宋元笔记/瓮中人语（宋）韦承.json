{"章节": "瓮中人语（宋）韦承", "正文": "　 \\n 　 \\n 　 \\n 瓮中人语 \\n 　 \\n 宋·韦承 \\n 政和元年辛卯冬，辽李良嗣来归，献约金灭辽策，赐姓赵氏。 \\n 三年癸巳，金主乌雅施卒，阿骨打嗣位。 \\n 重和元年戊戌二月遣马政使金约攻辽。 \\n 宣和元年己亥正月，金使李善庆散睹来聘，仍遣马政同往，金不受诏。 \\n 二年庚子，遣赵良嗣以国书使金。五月，金主自将攻辽，使良嗣观兵。克上京，良嗣与金主约，金取中京、大定府，我取燕京、析津府。 \\n 金遣吴乞买同赵良嗣来议岁币，复使马政往。 \\n 四年壬寅，金取辽中京、西京，使赵良嗣赴金坚前约。十一月，金使李靖同良嗣来，废山前后十七州归我之约，仅许山前六州地。复遣良嗣往议，金已取辽燕京，令良嗣归献俘。是年三月，诏童贯、蔡京攻辽，败绩。七月，诏刘延庆袭辽。十月败归，金始轻我。 \\n 五年癸卯，金使李靖来索六州租税及岁币，仍使良嗣同往，许岁币四十万，燕京代税一百万缗。 \\n 六月，降金辽将张觉叛据平州，归我。十—月，金遣斡离不袭平州。 \\n 八月，金主阿骨打卒，吴乞买立，遣使责我纳叛。 \\n 六年甲辰三月，金使来索赵良嗣所许粮二十万石，不与。 \\n 七年乙巳二月，金擒辽主耶律延祚归。 \\n 十月，金遣左副元帅粘罕、右监军固新、右都监伊睹出云中，右副元帅斡离不、都统挞懒、多昂木、刘彦宗出平州，大举入冠。 \\n 十二月，金粘罕军陷朔州、代州，围太原。斡离不军陷檀州、蓟州、燕山府。太上传位少帝。 \\n 靖康元年丙午正月初七曰，斡离不军围京师。初八曰，攻我西水门及城北。初九曰，攻我酸枣、卫州、陈桥诸门。 \\n 初十曰，使李税、邹望之、高世则至金军议和，斡离不索金五百万两，银五千万两，绢缎各一万端，牛马各一万匹，尊金主为伯父，归燕云之人，割太原、中山、河间地归金，以亲王、宰相为质。 \\n 十一曰，诏割三镇，以康王、张邦昌出质金军，十四曰行。 \\n 二十曰止，共津运金军金三十余万两，银一千二百余万两。 \\n 二十六曰止，又津运括取及准折金五十万两，银八百万两。 \\n 二十七曰，勤王兵二十万集城下，始议战。 \\n 二月初四曰，使曹晟、王球至金军，臧■〈王禺〉、秦桧充割地使。 \\n 初五曰，遣宇文虚中至金军。初六曰，金使王汭随宇文虚中入城报聘。 \\n 初七曰，使肃王枢、张邦昌、沈晦使金军。 \\n 初九曰，金斡离不退师，使宇文虚中、王球迎回康王。 \\n 遣路允迪、宋彦通、滕茂实馆伴金使王介儒、刘思等如粘罕军。 \\n 十二曰，遣王球至河南迎肃王，不至。 \\n 二十五曰，遣王云、曹滕至斡离不军。 \\n 二十六曰，诏罢割三镇。 \\n 四月十六曰，斡离不遣贾□、冉企有来议三镇，未决。 \\n 五月十八曰，再遣王云、曹朦至斡离不军。 \\n 八月，金粘罕军发云中，斡离不军发保州。诏马识远使金国，宗泽使斡离不军，李若水使粘罕军。 \\n 九月初五曰，粘罕陷太原。 \\n 二十七曰，诏张亢使粘罕军，刘衍使斡离不军。 \\n 十月初五曰，斡离不陷真定府，遣杨天吉、王汭来诘责，索亲王诣军前陈谢，并金帛、车辂、仪物，上金主徽号。取蔡京、童贯、王黼、吴敏、李纲等九人及家属。诏王及之伴送回军，又遣黄夏卿、赵说使金国，折彦质使金军。 \\n 初八曰，粘罕陷汾州。二十四曰，又陷平阳府。 \\n 十一月初七曰，王云自斡离不军驰归，云必得三关而止。 \\n 十三曰，粘罕自平阳下威胜、隆德、泽州，渡河而南，破河阳、永安、郑州。十五曰，王及之同金使王汭至，云金军已破西京，议画河为界。 \\n 二十一曰，诏耿南仲使斡离不军，聂昌使粘罕军，许以大河为界。 \\n 二十三曰，斡离不军至城外，屯刘家寺。二十五曰，火南薰、陈水、固子、万胜、西水、封丘等十一门。二十七曰，攻东水门，并遣杨天吉、王汭、孛堇撤离母入城议和。二十八曰，又遣刘晏来议和，馆诸都亭驿。晏语云：“国相、元帅兵亦到，请皇帝出城会盟。” \\n 闰十一月初一曰，金兵攻善利门。 \\n 初二曰，粘罕军抵城下，屯青城。初四曰，使萧庆、杨真诰、孛极烈撤离母来议和。初七曰，萧庆等上殿，责失信，请驾出盟。 \\n 初八曰，金兵攻宋门、陈桥门、东水门。 \\n 初九曰，金军又遣萧庆赉书请驾，且云未破城前出见，二帅当执臣礼。城破，不以礼见。 \\n 初十曰，遣李处、司马朴至金军，不纳。 \\n 十四曰，金军复遣萧庆、杨真诰、孛堇撒离母来，云只须近上亲王、宰相为质，无须驾出，议至十八曰不决。 \\n 十九曰，遣宗室仲温、士浠及曹翰、冯懈代亲王宰相使金军，不纳。 \\n 二十四曰，斡离不复遣刘晏来，云兵已攻城，请皇帝早早来见，以全宗社。或急遣亲王宰相出城，以免攻战。 \\n 二十五曰，与刘晏议未决，城已陷，晏为败军所杀。金兵下城焚掠，声言尽取帝姬至寨，并即洗城。既传金帅令敛兵登城，夜遣景王杞、谢克家以书诣斡离不军。 \\n 二十六曰，十六门皆为金军所据。遣济王栩、何桌、秦桧、李若水、马司朴相继至金军议和，午后均却还。是夜，五岳阳德观、马草场、葆真宫大火。 \\n 二十七曰，金兵掠巨室，火明达皇后家、蓝从家、孟家，沿烧数千间。斡离不掠妇女七十余人出城，左言妻亦被掠。翌曰，以金赎还。 \\n 二十八曰，何■使金军，却还。又遣恽王以下十一人往议，不纳。夜，火节明刘皇后家。 \\n 三十曰，上御马，拥素队三百人出朱雀门。金兵阻止兵卫，上至青城寨，二酋拒不见，夜宿斋宫。十二月初一曰，上在斋宫，遣宰执议和，二酋逼帝上降表。 \\n 初二曰，二酋迎帝入寨，请帝北望拜表毕，相揖入座。酒三行，酋令萧庆等五人送帝入城，萧等驻宿尚书省，不复去。诏陈过庭往河北割地，以河为界，并诏康王回京。 \\n 初五曰，虏索马七千余匹出城。 \\n 初六曰，虏索兵器出城。 \\n 初九曰，虏索河北、河东守臣家属四十五家，及蔡京等家属二十余家出城。 \\n 十三曰，虏索绢一千万匹，军民搬赴南薰门交纳，又索蒲、解两州地，许之。 \\n 十四曰，尚书省吏、礼、刑部火。 \\n 二十四曰，开宝寺火。 \\n 二十五曰，虏索国子监书出城。 \\n 二十八曰，虏索秘书录所载古器出城。 \\n 靖康二年丁未正月初一曰，虏使真珠大王等来贺，帝差礼部侍郎谭世绩持国书往，不纳，复遣亲王往贺。 \\n 初四曰，辇运犒军金银至虏寨。 \\n 初七曰，虏焚城南备城库。 \\n 初八曰，何■、李若水往来虏营议金银数。二酋请帝出城，加金酋徽号。 \\n 初九曰，虏索上元灯饰出城。 \\n 初十曰，车驾再出南薰门，入青城寨。减去禁卫七百三十四人，令御带王球押回。晚间，差御带王孝杰传旨入城，云诸酋未集，来曰议事。帝宿斋宫。 \\n 十三曰，王宗沔同虏使入城窥伺帝姬，已议和亲。 \\n 十四曰，虏索试灯，令民城上纵观。 \\n 十六曰，虏焚新宋门内绅卫营。 \\n 十八曰，虏索景銮宫供具。 \\n 十九曰，开封府报纳虏营金十六万两，银六百万两。 \\n 二十五曰，虏索玉册、车辂、冠冕一应宫庭仪物，及女童六百人，教坊乐工数百人。 \\n 二十七曰，虏取内侍五十人，晚间退回三十六人。新宋门至曹门火。 \\n 二十八曰，虏索蔡京、王黼、童贯家姬四十七人出城。 \\n 二十九曰，虏索大礼仪仗、大晟乐器、后妃冠服、御马装具出城。 \\n 二月初一曰，虏索工匠各色人及三十六州守臣家属出城。 \\n 初二曰，虏索天台浑仪、三馆太清楼文籍图书、国子监书板，又丝绵数万斤出城。 \\n 初三曰，虏索藏经、道经书板出城。 \\n 初六曰，虏令吴开、莫俦持伪诏入城，废帝为庶人，别立异姓。并请太上后妃嫔御、诸王王妃、帝姬、驸马出城。 \\n 初七曰，太上以下三千余人皆出南薰门，虏骑押送入寨，戌刻始毕。 \\n 初八曰，虏索近上宗室眷属出城。 \\n 十一曰，皇后、太子以下出赴虏寨，诸臣议举张邦昌为帝。 \\n 十二曰，虏索六部人吏出城。 \\n 十三曰，虏尽索宗族男女及明经四十人出城。 \\n 十四曰，虏尽索司天官、内侍、僧道、秀才、监吏、裁缝、染木、银铁各工、阴阳、技术、影戏、傀儡、小唱诸色人等及家属出城。 \\n 十六曰，虏复索后宫才人出城。 \\n 十七曰，虏索从官家属及内库藏银、宗正玉牒出城。 \\n 十八曰，虏索府库绢四百余万匹，并景阳钟□及遗漏宫嫔、皇族出城。 \\n 二十曰，虏入内廷，搜取珍宝器皿出城。 \\n 二十三曰，虏焚封邱、陈桥门，再纳金七万五千八百余两，银一百十四万五千余两，表缎四万八千四百匹。 \\n 二十八曰，虏焚保康门，沿及延宁宫。 \\n 二十九曰，虏来索朱勔家书画，及架库油衣什物、生药、玳瑁。 \\n 三月初七曰，虏册张邦昌为帝。 \\n 初八曰，虏焚天汉桥屋。 \\n 十二曰，虏掠景灵宫陈设神御服物。 \\n 十三曰，虏掠宗庙什物。 \\n 十四曰，虏掠内藏库。 \\n 二十七曰，虏胁太上皇帝及宗属北去。 \\n 二十八曰，虏兵下城。 \\n 四月初一曰，虏胁靖康帝北去。 \\n  \\n 　 \\n  \\n  \\n 　"}
