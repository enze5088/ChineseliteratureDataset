{"章节": "卷一 测字十法", "正文": "　 \\n 卷一　测字十法 \\n 　 \\n 何以测字十法？盖一字之来必各有体，因其体之隐现不同，故其测之变化不定。邵子书曰：“认定用神。”又曰：“体立而后用行。”皆有深义。然测不立法，不足以示学者之权衡；字不加减，不足以开问者之蒙昧。是必乘除损益每一字到真机，流动变化数字于其间，则所问之事昭然在目，验后岂不愉快？列法于左。 \\n ○装头测法 \\n 字从太极出，各具首尾，各有结构。测字之法不离羲画之理，生生化化，变幻万端，因其所问之事而推之，据吾所触之几而断之，百不失一。何以谓之装头？盖其所问之事与所写之字，虽隐露吉凶，而首犹藏，如神龙不见首；我则添笔于上而出之，灿如跃如，而字中之理全彰，故曰装头。 \\n 戊（茂）里（童）䴙（死、苑）古（罟、苦、居） \\n 兄（克、况、兑）亦（赤）日（春、皆、百）争（筝、事） \\n 早（囗、草、章）册（扁、掞）央（瑽、英）黾（蒨、鼋、蝇） \\n 免（冤、冕）艮（痕、摐、食）合（答）屈（窟） \\n 鱼（鲨、鳌）至（窒、台）见（宽、觅、觉）连（运、莲） \\n 元（坃、完）冢（家、豪、蒙）山（峦、甗）目（眉、着、眷） \\n 足（蹇、促）可（河、奇、珝）皮（波、破）田（留、富、当） \\n 由（笛、囗、甫）令（零）巾（吊、幕、皞、席）比（庇、丽） \\n 其（箕）夋（戴、冀、翼）衣（裹、裳）金（釜、銮） \\n 心（愁、忠）升（飞、升）贝（贫、贵、贪、） \\n ○接脚测法 \\n 字如人之体，有冠必有履。测法因其所书之字察其善恶，如人之全身已现，但未举足行动，因以囗囗之，故曰接脚。 \\n 采（悉、释、番）千（秀、壬）立（产、童、音） \\n 里（冘、墨、鋋）自（息、身）苑（葬）合（枿、会） \\n ○穿心测法 \\n 凡字画端正、左右俱全，而从中穿入数笔，以变化其字，谓之穿心；如衣裾之缝，其不从中而合。 \\n 文（吏）昌（量）鞋（难）维（棨）月（舟、用、冉、角） \\n 旦（里、车、叟）弓（弗、嵒、费） \\n ○包笼测法 \\n 包笼者，字之全体不动，而将笔周围包裹之，另成一字。 \\n 稚（灊）韭（騑、歼、签）贝（遗、测）矢（族、痴）由（会、遭） \\n 尹（仓、絺）里（墨）玉（宝）牛（逄、迟）昔（翙、泬） \\n 辛（衬、幸）石（磨）弓（泼）主（囗） \\n ○破解测法 \\n 破者，劈破。解者，解拆。将字之体段分开，从中加入数笔而成字，谓之破字。字之笔画抉出，从旁标比、评论而成文，谓之解。破易而解难，破平正而解奇幻，观后字可知。又，破与穿心不同。破必要分开，不若穿心字体不动也，解则随意抉剔耳。 \\n 行（术、衙、衍）辛（章）共（莫、黄）衣（鸑、纮、哀、衷）飐（算） \\n 合（仓）苦（苗）璟（枿）骂（驷）田（古） \\n 隼（惟）香（查）敕（拐、架、枷）勋（贺）解（周、祥） \\n 哉（告、戎）乖（禾、比、千）称（再、利）程（杜、和） \\n 鲈（田、申、炉、鱼、火）琳（林、瑞、麻） \\n 膊（肘、傅、补）椒（叔、枝）伐（仁、义）忒（懿、戚） \\n 冒（昂、香）志（喜、悲）宋（安、乐） \\n ○添笔测法 \\n 凡字不添不减不足以尽变化。邵子曰：“当添亦添，当减亦减。”或问：“保故用添减？”余曰：“此理易明！添乃补不足，减乃损有余耳。” \\n 唯（难）佳（雌、雄、帷）忝（添、泰）合（命）曹（会、槽） \\n 鸟（鸾、凤、鸣）目（贫、身、贵、贱）王（玉、弄、全、旺） \\n 巴（色、绝、疤、邑）才（财、木、牙）良（勣、琅、娘） \\n 言（诗、论、信）孔（乳、吼） \\n ○减笔测法 \\n 减笔一法，非事之当而理之正，不可漫然用之也。凡当减时，亦当略减方是。不然，混入摘字法矣。 \\n 宽（苋、见）难（鞋）莫（草）袍（祀）鹑（鸣） \\n ○对关测法 \\n 关者，关门也。开则任人出入，阖惟见门而已。测字之有对关体，亦犹是也。其法，专取头足首尾。如某字头、某字尾，则如门之闭；分开云某字头，某字脚，一头一尾阖之，则如门之开。此法最简捷，其用又最广，为字中第一要义，学者更宜究心。 \\n 先（牛头虎足、生头死足）善（美头喜足）帛（皇头帝足） \\n 里（男头童足）禹（千头万足）展（眉梢眼角）伯（伸头缩脚） \\n 友（有头没尾）推（拦头截尾）彦（龙头彪尾）吝（头吉尾、交头合足） \\n 言（文头句脚）找（拖头曳脚） \\n ○摘字测法 \\n 凡事之机到，虽旁人言语、万物影响，皆可以借来应用，况字中笔画乎？故或遇指点刻划处，不妨摘字中一二些小笔画以断之，无不奇中。 \\n 哉（土、戈）殿（共）调（吉、司）鞠（米、采、十） \\n 曜（隹、士、纻）谋（小、口）广（共、由） \\n ○观梅测字 \\n 观梅之法活泼泼地，惟在人之心镜光明，随物洞照而不遗纤毫，庶可得之。前立九法，特为后学程式；此则邵子之心诀也，其《精微奥妙观梅法》中已详。兹姑录曾验之事数则，以便学者会悟云。 \\n 天（凡事空虚，然利于行动。若问功名，宜于晴朗之日。此举一端，变化由人）。 \\n 地（凡事有成，但嫌其迟。家宅田禾利）。人（凡事可成可败，只在真诚方安）。 \\n 日（实也。完全而不亏，但利于春冬晓；□若夏与晚，不足取也）。 \\n 月（缺也。时有圆缺，然事之有根。上弦利，下弦不利也）。 \\n 金（世之宝，人之累。久炼则良）。 \\n 木（春旺秋衰。亦观其何字，若松柏桂梅之类，又不在衰旺中论）。 \\n 水（流通无住，独不利于冬）。 \\n 火（日中则晦，耀夜有玏；逢水则衰，得木则旺）。 \\n 土（万物之母，事事有基，但迟滞不能速就）。 \\n 至于一切有物之字，或观梅，或相字，随机应变，妙用不穷。若无物之字亦可观梅，则审其来意与字到时上下左右远近之影响，借而用之，否则拆字。此至精之诀也。以上略举大概。引伸触类，神而明之，存乎其人。 \\n  \\n 　 \\n  \\n   \\n  "}
{"章节": "卷二 心易六法借庖羲之六义以垂示后学", "正文": "　 \\n 卷二　心易六法借庖羲之六义以垂示后学 \\n 　 \\n ○象形测法 \\n 以字象物： \\n 口了又飞马箫廉丨眉木云栅 \\n 以物象字： \\n 乙（似鱼钩）亚（纱窗）弓（蛇）且（神主）凫（啬犯）金（断柄伞） \\n 外（旌旗）几（钟）身（皂隶） \\n 以字象字： \\n 芒（破□）祀（破袍）贵（破柜）虚（戏可）殳（收疫）工（进贡） \\n 牙（穿心）白（宿尾） \\n 以意象字： \\n 辛（似幸）未（似来）了（似了）兔（似免）夫（似失）桃（似挑） \\n 欢（似坎）因（似良）黾（似龟）两（似雨） \\n ○会意测法 \\n 烟（因风吹火之象，事必借力方成） \\n 淋（楚汉争锋之象，主有口角是非） \\n 霏（长虹截雨之象，事多阻隔不成） \\n 蜃（飞龙破蛰之象，凡事主有权柄） \\n 蓟（苏秦背剑之象，功名以待晚成） \\n 居（跋胡幹尾之象，进退不得自如） \\n 逢（劈破莲蓬之象，子必见伤） \\n 字（乐子之无家，乃政繁赋重，不堪其苦之诗） \\n 裕（补天浴日之象，必得大人维持） \\n 铿（緌之弥坚，竭力乃成）蠙（鹿鸣食萍，情适声和） \\n 薏（着意栽花，事反不顺） \\n 子（蜉蝣之羽，无远虑者有近忧） \\n 徕（小往事大来，诸事亨通） \\n 炉（百病丛生，骤然更变。何谓百病？火也，虚也，胃气不足也，血少也，打虐疾也，出盗汗也，劳伤也，思虑太过也。） \\n ○假借测法 \\n 旦（借为春）千（借为夏）甲（借为秋）夕（借为冬）此四时借用于一日也。 \\n 立（逢人借为位，遇水借为泣，有女必为妾，得男可成童） \\n 子（旁有女人，则事必好；若在门边，王有字来）此二字皆借人事为用也。 \\n 口（见鸟过也，有欲鸣之象；见木过，主中） \\n 心（闻音乐定然得意，在水边沁彻完全） \\n 化（见花为妙，遇草好观，听旁人言必褵）此三字皆借事物为用也。 \\n 余仿此例推。 \\n ○谐声测法 \\n 倒到秤称叉差加家非飞桃逃梨离 \\n 秤心（即称心）齐（内中差了即差在内也）耗（来日到了，倒到同音） \\n 莺（如问晴雨，但莺阴音同，主天必阴难问晴矣） \\n ○指事测法 \\n 凡事之来，即因其事□□，此则散格、双句格之法也。其法必审其情性，察其动静，兼明其踪迹方妙，所谓“观梅之深者也”。 \\n 内分十法：曰观人，曰察色，曰辨言，曰辨事，曰察墨，曰辨纸，曰观时，曰相机，曰正论勿好奇，曰言语不可杂。具此十法，则一事即指一事之理而断之，判字易如反掌矣。 \\n ○转注测法 \\n 一字有二义、三义四义，如为（平）、为（去），行（蘅）、行（杭）、行（沆）、行（慎），王（平）、王（旺），长（场）、长（障）、长（掌）、长（仗），夫（平）、夫（扶）类。不可不随机应变而用之也。 \\n 如临字问病，断不吉，则曰临丧，临乃去声也。王字问求财，断曰旺相，王乃去声读之。以此应人，谁曰不然。余有诗曰： \\n 一字千金信有之，奇中有正正中奇， \\n 五行八卦供吾后，此段天机不易知。 \\n  \\n 　 \\n  \\n   \\n  "}
{"章节": "卷三 测字取格大法", "正文": "　 \\n 卷三　测字取格大法 \\n 　 \\n 凡一字之来，用一语判之，谓之取格，如文章人品之有定论也。法先详其五行生克，次观其六神动静。假若五行相生、六爻安静，则取吉格断之，否则以凶格断之。其断语皆当出经入史，搜神剔髓，字字珠玑，笔笔风雅，方妙此不传之秘也。今将既验之语分类录后，学者毋忘予苦心焉。 \\n 氵泄（御沟红叶漂流一民）沛（酒阑席散）汉（临河兴叹望洋而叹） \\n 淬（醉后如泥）灌（将酒劝人）沃（波浪掀天）濯（鱼跃于渊） \\n 沤（驰驱跋涉）渐（源流斩截）淦（破釜沉舟）汪（冰清玉洁） \\n 涯（平沙落雁水边孤雁）澹（秋檐滴雨）沆（龙归沧海） \\n 沨（长风破浪风流浪荡）津（法律兼备，书笔生涯） \\n 渱（渴虹饮涧）泉（无丝引线，身恐不永）溶（芙蓉出水） \\n 江（功名源远财源半空）淙（服水朝宗）汤（东漂西荡） \\n 浓（秾华消减）池（普施得济，平地兴波）漏（云泥之隔） \\n 渔（如鱼得水）洙（泣泪成珠，朱衣点头）淮（渐入佳境） \\n 淳（温柔敦厚）溽（青龙得水）潘（笔海澜翻）潜（浸润之谮） \\n 渥（海屋添筹）清（精卫填海）沿（江日寻船） \\n 汀（流水不停，口如悬河）浙（逝不以濯）游（旌旗映水） \\n 浮（江湖游子）淋（楚汉争锋）汶（渭水遇文）鸿（乌江不渡） \\n 潼（河鲤登龙）淄（涅而不缁）泸（三顾茅庐）湖（鸿胪可居） \\n 沐（一木浮沉）沈（泪沾绣枕）深（曲江探花）沕（夕阳沉汶） \\n （其颡有氵此恐有颠沛）浴（冶容诲淫）浭（投鞭断流） \\n 沽（枯鱼近河）治（按法可告，望重三台）泖（狡兔三窟） \\n 泽（流落释门）湛（斟酌浮沉）济（齐戒沐浴）洞（铜壶漏滴） \\n 流（洪荒之象）沂（淫水芹香，一车渐来）汛（远浦归帆） \\n 沁（甘心淡泊）汁（海底捞针）海（望梅止渴）涌（不能流通） \\n 测（如流财利）活（舌上波澜）漠（闻雷泣墓）滥（水溢篮桥） \\n 激（褷褷易污）洮（湠浪桃花）湿（沉沦不显） \\n 火煤（谋救燃眉）烟（因风吹火）耿（所取最美）烦（焦头烂额） \\n 金金（破镜分钗，一人助余）钟（名重金瓯，荷铺而埋，千里得金） \\n 钟（实镜尘埋）锋（金言降心）钟（千金垂堂） \\n 锥（铁面雄心，金粟堆边）钊（铅刀一割）銮（破镜分鸾） \\n 锐（囊锥脱颖）钢（钓而不纲）钰（金声玉振，堆金积玉） \\n 镂（金殿玉楼）铿（珣之弥坚）钱（金气摧残）铭（名言金石） \\n 铸（千金上寿）唫（点石成金）镶（如锥处囊）银（钱粮不足） \\n 钞（披沙见金） \\n 木梳（中流砥柱，乐极无荒，流入桃源）枫（玉树临风，穿杨贯风） \\n 桐（玉洞桃开）釭（乐在其中根基有损）此（朱紫之荣紫气东来） \\n 楷（阶梯并得）梯（抚棺涕泣）橙（登科夺标）权（桂彼高折） \\n 格（空中阁楼，陌路相逢，梅花点额）棉（桃花锦浪）枭（枳束束栖凤） \\n 松（公私两利）枢（金瓯中相，临终入柩） \\n 机（荣分几杖，树静而风不息）枚（文登榜首收之桑榆） \\n 梅（乘桴浮海，枯槎入海）槐（榜上经魁）村（出将入相求荣反辱） \\n 枷（跌倒架子）桴（木杯浮渡）枕（和乐而耽）检（拔剑相助） \\n 桂（闺中门楣）栗（西方极乐挪东就西）柴（恶紫夺朱） \\n 东（人未登车惠然肯来）枯（故旧相知）森（桑麻四野） \\n 栋（东风拂柳，初日入林）本（依人得体）檐（蟾宫折桂） \\n 枹（相偎相抱）朽（巧夺天机）桓（椿萱并茂）榭（穿杨之射） \\n 林（一火焚之）柜（水到渠成）世（叶落归根，残叶辞柯） \\n 杜（立定根基）核（刻木事亲）柏（陌旁种柳）枰（断梗浮萍） \\n 相（是个想头）樊（随手攀援）栾（删诗正乐，墨悲丝染） \\n 袴（乐极生悲）耆（杖朝耆老） \\n 土土（坐上无人，近墨者黑，敲断玉钗）垣（萱堂有损） \\n 坤（坐中不屈，二十四数）境（宝镜廛理）坐（有人有土） \\n 坎（欢喜不足，喜头欢尾）卦（闺中忆外） \\n 堆（坎离交垢，佳城如见，鸡栖于埘）孝（与子皆老） \\n 埋（理上有亏）考（老首巧足）至（高台既倾）台（室人坐喜） \\n 圭（怀佳人兮）垠（丹桂有根）者（孝子爱日）域（倾城倾国） \\n 灬然（手中扌然弄）无（抚字心劳抚需无具）焉（有女嫣然） \\n 马（阴筼有亏）熊（罢了莫为点缀能为）焦（佳人燕喜） \\n 烹（是蒸是亨）默（墨突不黔）勋猷煞尾）黯（鲤 \\n 可化龙）兼（双燕穿帘）熟（熊丸课子） \\n 丶（玉叶冰心）永（难逃入法） \\n 冫冯（冷风骤起，不足凭也）治（三台位缺）况（兑金失□） \\n 丨中（伯仲无人，直立破口）小（光景一半，两边阻隔） \\n 卜（金枝玉叶，上下无依，心揖外边）串（忧心忡忡） \\n 丿乃（孕必生子）么（公私交困）及（人立空庭） \\n 少（只一步行） \\n 重（无力可动）垂（似重不重）乎（一人得采）乖（有隙可乘） \\n 身（一讨即谢）乘（千人北面，人去乖违）白（比比皆是，百无一就） \\n 勿（超然物表）氏（视民如伤） \\n 彡彡（形影相嵒）彤（月移花影，出中彪外）参（垒头炫彩） \\n 衫（形影相依）筜（削发为僧） \\n 刂刲（刀圭普济）前（利于花月水火湔熬）剥（□） \\n 则（颠之倒之，赏罚分明）削（剑气冲霄）刖（青云有路终须到） \\n 剂（齐民利物）副（福禄俱有） \\n 一一（生死之间）而（破面之象十分忍耐逢三见面） \\n 丕（不一而足）不（比下有余人被丁隔丕承丕显） \\n 甘（甜头已去，事多阻隔）亚（不可用心，尔可之间） \\n 丁（尽行停了）正（迟延之体，征人不至） \\n 二二（月内工心，人在天际）贰（不得合式）于（手中不足） \\n 示（毁其宗庙）工（王之爪牙，舡到江心，玉体不安，毁玉之象） \\n 夫（人在上下，一失不全，青肤飞去）亚（左右为臣）忝（受禄于天） \\n 三三（春光初到，终始如一）王（乾坤合体）秦（春生秋实，枯木逢春） \\n 奏（春元之兆）春（永谱秦晋，春头雨足） \\n 四四（买卖当心）驷（驰驱四方）罟（无罪无辜） \\n 蜀（无光之烛，蜗角蛮触）罚（罗讣剥削） \\n 五五（王家得力，祇力王室）吾（言语支离） \\n 六六（春元八座）綍（犬异絪日）交（六爻乱动） \\n 七七（十九之间，皂白已分） \\n 八八（在四之内，做人撇脱）公（一言构讼，分内存私） \\n 兮（公辅之巧）其（八可至，一月为期） \\n 九九（一等二名）丸（不能瓦全）执（势力不足大势已去） \\n 十十（士之魁首）壬（千中选一，后头有望，秀士而已） \\n 千（最上一乘，千求不遂，秀气不发）爽（凶多吉少） \\n 南（不幸之幸） \\n 霡朱（未来之兆失而未失）每（人必自侮）午（目无全牛） \\n 矢（犹恐失之） \\n 几几（余光充足）尤（入京必就）龙（有光有彩）先（半生先足） \\n 元（可生可死，二十有八，归家完全）芃（风云魁首）（绿尽厄到） \\n 允（去后兄足）就（无边光景）兑（无言可说）兕（兄咀连间） \\n 在（大有庄脚，决然招恠）有（月到天心，朋友相得） \\n 大（人有担当，普天之下，春色中分）奎（登天之难，桂籍一人） \\n 奔（天花乱降）奋（夺魁之象）郁（有邪有正）兢（克勤克俭） \\n 存（草草举荐） \\n 襜争（一事无成）象（离家可免不忄象色然）曾（鲁鱼莫辨） \\n 厂辰（始终反复）厚（原来好极）原（源头无水） \\n 厄（秀爪之龙）厨（名登天府） \\n 广（用之康庄）麾（魔头消耗）庚（逢八不康） \\n 尘（堂上麟趾） \\n 广（黄金入库）庖（饱学游庠）序（太柔则废）廛（错点废庄） \\n 麻（夜半联床）床（緦麻之兆） \\n 疒濆（虽病下二）疵（病根在此）瘟（昌盛无病） \\n 痕（病有根源）疹（厥疾不瘳）疔（病渐痊可） \\n 亠亡（喜出望外）玄（亥不能全，么小惑主）衰（一番哀兆） \\n 齐（逢水则济）高（向上豪杰）亥（即刻该到，掩其骸骨） \\n 斋（齐之以礼）夜（文书反复，用手扶掖） \\n 篸匝（载驰载驱）莶（匣中宝剑）臣（中心藏之，取女作姬） \\n 匹（不为已甚） \\n 囗图（鄙夫在国）园（去国不远）囚（落人圈套，一人定国，围中一人） \\n 裛（蒲园花草）国（一国疑惑）圆（图谋财宝） \\n 因（似困非困烟消火灭） \\n 冂册（两月破碎）周（喜气入门）用（渐露头角周而不全） \\n 丹（再不见面）且（冥途之中宜其家室）丙（做下病根） \\n 内（欲讷于言）再（其可再乎）肉（内中有人） \\n 飖聿（书笔不全）书（吹律回春）尹（伊人不见） \\n 丑（一刀两断，含羞斫钮，破田坏土）肃（秉心塞渊） \\n 昼（若画一）群（红裙不祥） \\n 寔尊（对花饮酒）酋（酒熟花开）羔（乃烹小鲜） \\n 卷（春气平分） \\n 首（道之不行）豢（空拳起家，一家眷属）券（无拳无勇） \\n 差（似羞不羞，羊左之交）美（浮灾小恙）羊（未尽善也） \\n 厓（离群索居） \\n 业丛（取其创业）业（依样插花） \\n 巉绥（事必妥贴）辞（卒归于乱）受辛（受则不辛） \\n 谿（分豁奚难） \\n 受（无心之爱）乳（虚浮散乱） \\n 久久（人跨两头，衮衣有阙）双（先难后获，后获有变） \\n 夏（忧在首尾，如有隐忧） \\n 乙也（水陆俱难）穀（谋穀变化）巴（眉头不展） \\n 匕些（比劫重重）此（到底蹉跎）皆（不成比目） \\n 真（开口即嗔用心则慎）比（此心乱矣） \\n 能（维态维罢无心作态）旨（皆逊一头） \\n 几几（饥不得食凤鸟不至）醿（机关太松）风（腾蛟起凤） \\n 惣（南风不竞破笠遮风）飏（风卷杨花）工几（巧夺天机） \\n （飞腾九霄） \\n 晚（冠冕礼也）韩（朝中伟人）霡（翰林之体） \\n 明（两见贵神）时（山寺日高） \\n 暌（拨云见日时至登天癸心向日）晖（时运不齐） \\n 昕（日近日新）昏（日渐低矣）早（绰绰有余）昴（茆檐向日） \\n 昙（浮云蔽日，旱望云电，祥云拥日）晓尧天舜日） \\n 旦（片云掩日，剪草除根）易（口然变卦，一目伤心，日月不明） \\n 日（遇定成） \\n 肯（武闱有分）青（静而不争，青气已消）胡（一□□□） \\n 朋（胭脂零落，股肱有损）朕（有美一人） \\n 囗（明良相遇，廊席之器）胥（定有收稍）臈（斩断葛藤） \\n 肓（芒刺在背）膝（以胶投漆）胛（黄甲传胪）脸（骨月解命） \\n 腔（月过半襜）腥（披星戴月）豚（走而篸之）肠（胸怀畅快） \\n 雨雨（钟鸣漏尽）雷（前足苗兴）露（青云得路） \\n 云（魂灵失散） \\n 霍（云中孤雁，云移雉尾）飖（映雪读书白雪之调） \\n 震（龙得云雨） \\n 霖（秋林遭霜桑林祷雨） \\n 山嵩（高山流水）蚩（峨冠螭头似蚊负山）岫（山阳闻笛） \\n 嵋（远山眉黛）岑（出入琴堂）岳（斧斤大山囗斤播雨） \\n 出（崇阶峻秩）崔（雄才倒峡岁首大佳）山（有了出头） \\n 川川（凡事半顺）州（乾坤交囗） \\n 石磁（破碎在兹）确（破家难全）逢（劈破莲蓬） \\n 硫（中流砥柱枕流恨石） \\n 田田（未之思也，寅畏中存，首尾难申，轻重得体） \\n 里（岂可限量） \\n 异（羽毛翼之）畋（放归田里）禺（一走即遇，岂偶然或） \\n 胃（无思不服魁首有分）畏（雷震八荒鬼见丧门） \\n 由（苗而不秀）鬼（魂消魄散）墨（不入市寔） \\n 科（星移斗转）巉（利在于迟）种（千里得利） \\n 稽（指日利就）巘（登科凌云）秀（一言可诱）秃（虎榜登科） \\n 季（始终和好）移（其利必多）秋（始终和美）稗（脾气不和） \\n 程（卞和献璞） \\n 米（粗心浮气）精（必主消释）敉（糟糠之妻） \\n 来（未能结果） \\n 豆豆（树隐孤村）豆（具体而微）头（丰登如愿） \\n 丰（无色不艳）礼（丰衣足食） \\n 人人（良金出治，大夫之体）今（一心悬念）余（半） \\n 俞（一人有利）命（叩此一人，佥都御史，人品轩昂，封金挂印） \\n 合（人口俱全，暗度陈仓）令（喜脱囹圄）盒（我仓既盈） \\n 禽（离多会少）全（一人在土，其人如玉）介（势如破竹） \\n 念（人有二心）巫（王之左右）更（偷天换日） \\n 亻俑（此人无勇）伊（人得依君）伸（神仙中人） \\n 催（跨崔升仙） \\n 仁（一伴未完）偏（人落骗局）传（转蒐伤残此人博极） \\n 偷（剥削天伦）修（极有条理）保（开口便休）假（室迩人遐） \\n 俭（遭人按剑人立险地）伎（人怀绝技）伺（人被官司） \\n 备（虽借不用）付（旁人作对剖竹分符）倩（有情之人） \\n 信（践言之人）俊（人有始终）仔（此人浮极）休（庶几保全） \\n 任（千人选一）作（诈而不信）倍（辛苦之人）估（隐居不仕） \\n 位（孤立无依）侍（与时俯仰）仃（行色息息）偶（一人向隅） \\n 他（勿施于人）儒（端毓云仍）仪（信近于义）偑（风送归人） \\n 伤（傀儡登场）化（匕首刺人）俱（半假半真似有真意） \\n 倪（人貌不同）伐（休戚相关）俗（才优学裕）以（二人一心） \\n 彳待（德星时聚）徂（行行且止）徐（行有余力） \\n 徒（待其定局此行破赵）来（人临丧事）徕（小往大来） \\n 街（壅塞不行行动为佳）衍（行可为法）从（行期已定） \\n 德（计从言听）卫（从违不定） \\n 目（月计有余）盲（过目不亡）沄郤（然在目） \\n 瞿（行到通衢） \\n 看（眉间不平）盾（眉头蹙损）自（息无心，身不足眉头不展） \\n 耳耳（日下有余）聊（先取关中）取（指日报最） \\n 手手（丁与王合）掌（堂上拿了）拳（手不释卷） \\n 口（足可赏心喉舌之司）哑（击碎唾壶）吊（尚未改常） \\n 叶（暗中设言）同（悟相早周彡十分周到） \\n 司（似可不可不能用也）唯（前呼后拥一喜一惧雌黄之口） \\n 吹（欲不可逞受口之欺）噫（心口相应） \\n 吴（石登天府石破天惊无心之误）台（参商已现云后空回） \\n 回（可能见面中年补廪）呷（鬼哭神号） \\n 吞（炼石补天天作之合二人一口）喷（回心发愤） \\n 味（叱石成羊） \\n 器（沽名钓誉）右（大有回心）叩（一言丧邦名成佩印） \\n 品（嗷嗷待哺躭头临终）嚣（中不成器）嗷（鳌头可占） \\n 噩（王家之器）邑（巴人莫和）吕（不可不知）哭（大器晚成） \\n 只（难兄难弟）呆（缺人作保）占（点头之尾）乩（占得余光） \\n 呈（望和而已理屈词穷）知（痴心短见）圣（身名望外） \\n 甜（苦尽甘来）单（张弓挟弹） \\n 心心（忽然必变）思（心作良田，疑心生鬼，能虑无累）恩（烟尽火息） \\n 急（小隐稳极）忿（恩怨须分）志（悲喜交集）恳（心深于貌） \\n 恚（闺中愁极）怨（兔死狐悲）忌（未必心死） \\n 恙（义上忠臣，恩断义绝负义忘恩）悉（心花吐采） \\n 忽（悲伤已极）恣（懿德有頠）悲（心上安排）愚（偶然忘了） \\n 忠（意外之患）惑（一心为国）愁（得意之秋）必（心之忧矣） \\n 忄慵（心慕中庸）恭（莫道无心）惟（其难其慎，佳人有心，别离焦心） \\n 愠（慢藏诲盗）惲（运不称心）忖（对面称心）暐（福到心灵） \\n 恨（情根未断，眼角传情）误（口快心直）忄音（惟恐失音） \\n 惯（忠以贯之）性（平生慷慨）怜（心迷意外） \\n 言言（人而无信，病不宜卜）诸（议论有绪） \\n 诗（维持众论，翰林待诏，逢时调用）词（未同而言，调和未周） \\n 该（其言刻薄）谋（媒妁之言）谒（以诗代偈）昚（永矢勿诒） \\n 请（情谊囗离）谄（以言陷人）训（求谋半顺，风调雨顺） \\n 谁（词家雄敌）诛（诗成珠玉）曈（请剑诛邪）讳（违心之言） \\n 谛（之出奇计）证（不谋其政）谚（犯颜犯谏）讽（扪风而谈） \\n 诱（调和鼎鼐）议（义方之训）调（计语周到）访（致谤之日） \\n 谙（言不尽意）误（誉出不虞）讶（齿雅余论） \\n 立童（鲤鱼化龙，穷童埋土）龙（失宠无官）奇（可立而待） \\n 章（十分得意）间（心满意足，有意无心，神龙脱骨） \\n 彦（参商之隔） \\n 啻（从无戏言）辛（龙头犴尾，可使为宰）亲（从旁帮衬） \\n 立立（寒风飒飒） \\n 见规（穿砚工夫）观（相规相劝）见（完在月内） \\n ⻊足（吴头楚尾）踟（知不足也）涘（一束不足） \\n 蹄（足加帝腹）蹬（提灯引路） \\n 走走（已有起色事方起头）赵（左起右消） \\n 之之（其事心乏）逄（禋官退职）蓬（蜂入莲窝，花下相逢） \\n 篷（相逢一笑）通（急流勇退）迟（通天之犀）进（英雄之选） \\n 遁（左道宜远）道（身在逆旅）避（进退运甓）遂（随行逐队） \\n 适（量敌而进）送（当道大人）逵（不睦而走） \\n 边（功成身退，人力所通）延（正未可及）连（埤轮当道） \\n 迄（遮道乞留）遍（过房为嗣）过（取祸之道）追（谁能遣此） \\n 达（侥幸之道）遁（月中不遂）迥（过犹不及）遇（所遭不偶） \\n 扌携（秀才不难）拖（打草惊虵）抽（掩其不卫） \\n 我（非复故我投戈讲艺）搏（抛砖引玉）挴（海不扬彼） \\n 拚（红拂私奔）括（指东话西）抑（无心插柳）扼（厄而不持） \\n 攘（揖让而升）搃（恩中招怨）持（怀技待时） \\n 推（左拦右截，拆散分离，雄才必进）损（到手赏心） \\n 扣（吹打扬名）掠（半推半就）挕（如取如携）挟（招之不来） \\n 掩（江淹才尽）挹（飞扬跋扈）抄（分明才少） \\n 才才（折本磨牙，枯木发芽，方寸乱矣）旂（鼎甲才子）材（疏林落叶） \\n 页页（宾不顾也）卒页（出类拔萃）须（渐入顺境） \\n 领（强项之令） \\n 颓（秀而脱颖）颇（波澜顿作）顿（騑褵不顺）思 \\n 页（所想必顺）题（贵显定局） \\n 曰曰（自天申之）冕（沉冤不白）果（覆巢之下） \\n 甲（终无结果，两边无用）申（甲胄之身，无轮之车） \\n 冒（胃气不充） \\n 力劣（可以省功）协（劳心劳力）劳（萤窗勤学） \\n 男（勤劳致富） \\n 助（锄必得金）加（功成名遂）勉（劳逸均分）办（游刃有余） \\n 幼（有约不成） \\n 攵文（元首收稍，乃见交态）改（攻己之短）吝（□） \\n 效（远交近攻）吾攵（衙中投文）斌（偃武修文） \\n 敏（文如陆海） \\n 瑀（文在腹中）败（质先于文）赦（文名赫变） \\n 又又（交不加点文星不现）支（十分收成）叟（瘦无其底） \\n 矰（目不暇给）钗（中途取足收成有余）殳（疫收一半） \\n 般（其舟半没） \\n 方施（旌旗匝地）惸（方朔偷桃）旆（言旋言归） \\n 旋（悬旌不定） \\n 非非（靡不有初）韭（非止一次）徘（所行尽非） \\n 排（拒谏饰非） \\n 欠（满口吹嘘）炊（欢美极矣）欢（坎离交姤） \\n 次（有些羡余咨嗟出口）牴（被欺受陷）歇（掀天揭地） \\n 欲（有容无欺）欹（奇才坎坷） \\n 予予（草茅不劲）务（拨开云雾）舒（舍我其谁） \\n 野（茅土酬动） \\n 子子（了当不得）晙（承当美色）耔（将来极好） \\n 孤（孔门正派） \\n 享（一去亨通）孟（子孙易盛干蛊之子）孙（系累子弟） \\n 学（先觉之子） \\n 女（一半将安）如（始终含丹扬名显姓妯娌不和妥贴之极哲人其萎） \\n 姑（好古敏求）娲（补过修好） \\n 娉（妙龄待聘）曌（好学颜渊）嫫（嫫母献丑） \\n 妻（事有妥局择木而栖）姹（托媒嫁女）媸（勉强学好） \\n 妃（不好犯上安不忘危）奴（手到絜来收稍却好） \\n 母（悔之晚矣）娃（如圭如璧）好（媚于天子存心妥贴） \\n 侄域（到头如意）妥（女乳菽发）姜（女子之祥） \\n 取（嫁娶两宜） \\n 姿（次序安排）婀（阿其所好）狖（得些安妥）妲（旭日始旦） \\n 尸尸（尺有所短，不能终局，不出窟中，截尾之象） \\n 局（塞向墐户） \\n 跂（宾客之体）屠（日居月诸）犀（举步少迟） \\n 展（殿头赐衮，眉来眼去）届（居仁由义，屈而不伸） \\n 居（跋胡篽尾）尼（趁水和泥）孱（众子同居） \\n 食食（其人必良）飱（良人有殃）饬（食前方丈） \\n 养（羔羊退食） \\n 皿皿（血气不足破盏坏軿）盈（盛绥釐釐）盖（朝薤暮盐） \\n 尽（书笔有益）盏（破残无益）氲（气象温和）氤（困人天气） \\n 糸红（终似落空）丝（绘事后素，缧纟世之中）纶（绝类离群） \\n 绅（绌而后伸）绵（素丝白马而帛之，锦心绣口）纟 \\n 忽（缓能制急） \\n 纣（素封之余）缕（镂金错彩）缁（经界不正）终（螽斯绳绳） \\n 维（此缘难结，释难解纷）纫（缘分有亏）幽（乐兹山色） \\n 继（可断可续）糸（缠头系足）结（红鸾天喜）素（责任之累） \\n 绁（世掌丝纶）纸（底蕴毕露）绳（孙子减灶）籥（多田多累） \\n 祼（一丝不乱）紽（膋蛇缠绕）级（绠短汲深）絺（寿终古稀） \\n 县（儿孙必多）幰（陶潜解绶）（子期绝弦） \\n 巾（席帽离身，不中之象，布帛有损）幢（童生得巾） \\n 帷（席帽离身，入幕便佳）帏（凭吊违心） \\n 师（欲归不得，冠带临身，暗数归期）帅（有官有带） \\n 归（追奠吊扫）帱（运筹帷幄）帖（卖卜于市） \\n 衣裕（新浴更衣）袆（依违两可）神（衣不垂绅） \\n 祷（福偏寿全） \\n 禅（祸不单行）祸（祸生有基）祠（祸福所司） \\n 祈（福与时新，折尽福禄，无所祷也）裾（安居获福） \\n 初（内里分心）福（富而好礼）烟（香烟满袖） \\n 寸封（闺中无对寿极耄耋）冠（莞然不得）寻（浔阳无渡） \\n 寿（浪诵涛平运筹无策）寺（须人而待）耐（破面相待） \\n 射（以身发财）寸（不尽其才） \\n 夕歹（死绝之旁）名（一夕之言）外（人之将死可丱无咎） \\n 舛（一举成名）多（今日何夕）残（破钱遭殃） \\n 西西（凶恶之首）粟（商贾得采）贾（贯朽粟腐） \\n 艮艮（阳光龙尾，假银瞎眼）良（寄食于人）龈（切齿之恨） \\n 已巳（可已不已，委蛇锁口）巽（杜撰无才，走到即选） \\n 纪（天绿配偶，红丝牵配，解组由己） \\n 酉酉（几乎出丑，半醉半醒）酎（黄封御酒）配（醉酒饱德） \\n 匀匀（一勺之多，一句不成）甸（勾陈五鬼） \\n 句（一句不满一勺入口）勺（勾陈发动） \\n 阝隆（天降生民）降（兴隆可待）陲（倒在邮驿） \\n 祁（邦家之祯祷于郊外邰（治国安邦）陪（功名到部） \\n 邯（其命有元）郸（随珠弹雀）阡（佩邱乘轩） \\n 郎（良人命尽，娘子守节）邛（弃邪背正）邵（功名有阻） \\n 陆（邻里和睦，土空则陷）罝（署邱荣显）陈（左右拦阻） \\n 院（官邱全，元可夺）帟（外郎始终）阴（陷入套中） \\n 阵（田连阡陌，运命有阻）除（半途有阻）郓（运限未通） \\n 陨（有沴有赏随（朋友际遇）阳（居易俟命） \\n 门门（开合随时）开（公门刑罚）闻（諲门先取） \\n 闽（风光满门）（分明失信，阃内之言）间（门迎百福，皆不及门） \\n 阗（人间真宰）关（比闱联捷）闵（天开文运）闪（人入空门） \\n 闩（不二法门）鹔（已登龙门）闷（出门心宽）闰（闺中不全） \\n 闫（阳关三叠）关（倚门献笑）闺（佳气充闾桂阁名流） \\n 户户（不得其所）扁（册立门户）扇（门下羽翼）戾（双泪流干） \\n 斤斤（不成片段）斯（其命维新）新（相亲相近）片（残鹴败牒） \\n 壮（衣装不全） \\n 车（运在其中）飗（轩车北上）军（运道将通）轰（辅车相依） \\n 软（投辖而饮）轩（旱旅曳车）轸（珍珠满载） \\n 臼臼（不见儿面煞印相生）儿（见而不见）舂（一春多事） \\n 戈截（可云佳哉）或（国之心腹）咸（有感于心）划（战无不利） \\n 戎（败不露囗，不成受戒）哉（口碑载道）武（人止二等） \\n 义（美归于我）戴（巽物满载）义（似义非义）戌（一人荷戈） \\n 弓弓（可入彀中，虚张不发，变曲到底，穷到极处） \\n 躬（弓无箭射，穷人脱穴）夷（一弓两箭，暗箭当防） \\n 弧（先引后派）弹（蝉翼不张）弛（弹丸之地）引（卜其入彀） \\n 矧（引弓发矢）弓人（引而伸之）疆（展土开疆）弭（虚张声势） \\n 宀宫（官宦之体，下官不宦）容（空谷传声，人在窝中） \\n 空（下费心）宜（宦途多阻）冤（离家可免） \\n 官（院首宫墙，中官有变，已捐馆舍）究（天窗明瓦） \\n 窃（祸起萧墙）审（经官一番） \\n 宋（安乐无涯，有些冤枉，空床不乐，捣其巢穴，载寝之床） \\n 寓（万金田赋）寨（广寒攀桂）赛（寒门贵客）塞（寒毡坐损） \\n 宪（富润德润）窨（空闻其音）寅（宇宙一人）宇（手中空乏） \\n 帘（生寄死归）写（塞翁失马）富（安享余福）穴（富首贵足） \\n 客（半路出家）安（窈窕淑女，女贞不字）宓（必有遮盖） \\n 蹇（踏破广寒）害（操刀勿割）騕（如寒得衣） \\n 穿（财爻落空空自嗟呀）宗（县升察院）穹（孤穷失身） \\n 骞（塞上驰驱）守（加官进爵）寞（入幕之宾）字（宽以济猛） \\n 宣（不宜室家）褭（实能容之） \\n 贝责（欠人之情）贷（佐贰微员）贶（兄动克财） \\n 贱（自负不浅） \\n 贲（负土成坟）赚（贵贱相兼，前贪后廉）赏（尚宝司也） \\n 贻（费心治理）赘（傲骨支贫）页（众口嚣嚣半空半实） \\n 贵（忠贞一心）贝（贫极负心） \\n 玉琳（琼林玉树）瑞（如环无端）珍（殄绝难全抽琴去轸） \\n 玢（粉消玉碎）斑（文如珠玉）珊（王家造册）珀（王伯之才） \\n 琢（玉人缘足）瑰（马嵬埋玉）玫（文如玉润）玛（探骊得珠） \\n 现（窥见一斑）瑜（窃玉偷香） \\n 羽羽（将翱将翔）翰（羽翼王朝）习（香生翰墨） \\n 翻（陈蕃悬榻） \\n 毛毫（子高挥毛）（求于麾下）毳（重重破耗） \\n 蒐崿（不出所料）凶（山头崩塌） \\n 昪（只履西归）鞦（愁心已革）鞋（折挂何唯） \\n 豸豸区（躯雄貌伟）豹（狗尾续貂） \\n 犭犬（哭笑俱有）獬（犬羊相争）猇（狐假虎威） \\n 犴（狼狈为奸有些奸狡）狐（孤独之象）豺（才貌双全） \\n 狡（犯而不校）猎（猫鼠同眠） \\n 虍虍（虎头蛇尾）炉（百病丛生）卢（虎榜魁首） \\n 彪（虎又添翼） \\n 虔（远虑近忧）虚（虎负邱隅）献（南山伏虎） \\n 驶（騩马御史）骄（司马题桥）驳（驿马临爻） \\n 牜牛（朱雀敛翼，先有一半，欲告无言）生（牛眠之地） \\n 牟（去后得生）物（牝牛入场）牡（生物不测）牝（物化不存） \\n 告（以口争先） \\n 佳集（先进礼乐）雅（鼠牙雀角）雌（此难甚囗） \\n 朅（鸡鸣狗吠） \\n 难（淮汉无水，分离可叹，雌伏之叹）雄（宠才佳士） \\n 睢（佳人目成）虽（勉强分离强饭为佳）离（千万之雄） \\n 双（左右两难）佳（谁肯为雠，暗里雌雄，霍予心未决下帷精进） \\n 鸟（乘鸾跨凤）凤（风中归肸）鹤（鸾雀同宫） \\n 凫（倒凤颠鸾换巢鸾凤鸟雀乘风）鹑（鹤鸣子和） \\n 鸠（鹊鸣九皋）肃（吹箫引凤）鸩（鸳鸯枕冷）鸽（一鸣惊人） \\n 鸟（追风良骥）鸣（慈鸟反哺）鸾（缗蛮黄鸟）雀（不雅不妙） \\n 袅（飞鸟依人）鸤（鸠居鹊巢） \\n 鱼（有鳞无甲）鲜（涸鲋待洋）鳅（苏州极美） \\n 虫（蝇头蜗角）虬（花烛之余，伤风败化） \\n 虹（青蚨已囗，一江风浪，半蛮半巧）融（风尘远隔） \\n 蜡（柷束莫指）蜃（飞龙破蛰）蚓（蟾宫接引） \\n 蝎（狂风乍歇）蛇（柁后生风门风败坏）蚨（蛹头不失） \\n 蜗（窃去青蚨）虺（颇有风光）蚪（蟾宫夺魁）蝠（富有青蚨） \\n 蜊（蝇头之利）蛛（老蚌生珠）蚕（一蜚冲天）蜄（乘风破浪） \\n 蝶（秋叶翻风）蛡（强弱相形） \\n 竹笼（含笑乘龙）敔（笑面之虎）笺（算头不浅） \\n 等（及时献策） \\n 篝（讲究策论）箴（对策感上）算（捉鼻笑之）策（具简投刺） \\n 苾（不第而归）箭（种竹栽花有利）节（符即为郎） \\n 簪（二姑把蚕） \\n 箫（帘前刺绣）笃（閟我驰驱）笔（书香门第） \\n 答（若合符节开笼放鸽）愬（弄玉吹箫）簋（盘根错节） \\n 笠（相帘半卷）箦（未成一皪）笛（死猫小竹）箜（短笛无腔） \\n 篆（如椽之笔）笙（哭竹生笋） \\n 艹濩（万卉争妍）旧（鼠牙雀角）芭（芹藻生色萱花失色贪花爱色） \\n 茑（飞肸衔芦鹏程万里）薮（出类拔萃）叶（一世荣华蝶恋花心） \\n 菊（有采薪忧）藐（花容玉貌）秬（万里归来）蒙（梦里还家） \\n 蓉（金谷繁华）苗（花果半熟）蓍（耆英之会）芳（薏鏚之谤） \\n 莓（苦海无边，揉碎梅花，心毒貌慈）莲（运如转蓬） \\n 芍（花前月下，苟且不修）菌（园内花香）蕴（藕断丝连） \\n 满（时雨滋苗）茆（花欹柳身单败柳残花）莞（万国衣冠） \\n 茧（蠓虫入网）藻（花萼雨滋，燥湿各半）荡（花满河阳） \\n 皦（陋巷回车）苟（敬有其文）苒（花开称心）范（半死半活） \\n 梦（睟英四叶）芮（贪花得病）蔼（谁不渴慕）暮（寸草回春） \\n 赩（秋风万里）翾（鹿鸣食萍）兹（没有慈心，元之又元） \\n 茹（花开如意）苏（渔人获利）苔（万物资始） \\n 若（无心不惹其言必诺）芹（领荐欣然） \\n 落（共投水路，草泽之客，藏头露尾）薏（营提不息） \\n 菩（花无土培）趯（葬祭以礼）荃（玉消苍瘦）苞（半菽不饱） \\n 萃（翠羽囗花）茶（蔓草难除）华（共成囗张）慈（恋恋于兹） \\n 芪（前美后低）荒（水流花谢）草（不能成章）菜（花光采色） \\n 萍（满意秤心昽然失采）等（具得黄封）莱（具荚全开） \\n （苟合之象）葛（其言蔼和）梦（宛然如梦）荀（一点不苟） \\n 萨（闉任兴隆）蒋（将头簪花） \\n  \\n 　 \\n  \\n   \\n  "}
{"章节": "卷四 双句格法", "正文": "　 \\n 卷四　双句格法 \\n 　 \\n 夫取格炼句乃到精至妙之法，如“锺”字问功名则批曰：“名重金瓯，终身大贵。”又有格在次句者，不过间或有之，如“甘”字问谋望则批曰：“事多阻隔，其无后乎！”又有一句不能尽其所问之事，必用两句，语意方显者，乃松格也；虽不足为上乘，然亦智愚共赏，且用之最广，取之甚易，学者宜由此入焉。今录于左。 \\n 见（有容乃得宽舒，无学难为先觉。规矩破坏失却方圆之准，笔砚有损难亲观国之光。）攫（佳人才子，比肩双双。） \\n 最（贼贝生不全，半费贝吉贴。一见不完全，目下小人破败。） \\n 好（彼其之子，不遂其媾。）等（竹乃清闲之物，寺非名利之场。） \\n 赵（龙光剑气已出土边，不久就要去。）枭（上宿鸳鸯之鸟，下生连理之枝。）焉（似马不能行动，似为服药无用。）杞（木乃箱中之物，已为包内之财。） \\n 雨（否头，泰脚。）皛（朝骑鸾凤到碧落，暮见濩田生白波。） \\n 欲（有容德乃大，无欺心自安。）沃（海阔从鱼跃，天空任鸟飞。） \\n 荡（劝君更尽一杯酒，好唱阳关三叠曲。）居（喜事，应迟。） \\n 逃（窈窕淑女，君子好逑。）崖（太岁当头，佳人有损。） \\n 聿（事到尽头，难逃法律。）晖（斜照临轩，官星不现。） \\n 瓦（瓦盖众人之头，字形二十九点。） \\n 芍（字有花残月缺之形，病犯黄蜺豹尾之宿。）翩（扁鹊难医，定然羽化。） \\n 侰（佐郡之形，福禄日到。）烛（稍济燃眉，蝇头微利。） \\n 人（长久之基，大夫之体。） \\n  \\n 　 \\n  \\n   \\n  "}
{"章节": "卷五 测字散格法", "正文": "　 \\n 卷五　测字散格法 \\n 　 \\n 夫所谓格者，骨格也，品格也。品格，前已录有成语，可为后学楷式。到骨格，则未之详也。盖骨者，束字义之物。用束字义之物为断字义之文，灵妙变通，亦犹夫人之筋络束骨，而骨为筋络肌肤之架子也。善用者，触类旁通则应变不穷，可以得心应手，动笔成文矣。 \\n 一（天心囗天上生根囗大心） \\n 二（月内手心工夫平正） \\n 蕣（用心降心举足牛尾丹心冰心王宰玉叶寒尽冬尽） \\n 卜（上头半小不小居内挂脚外边古先） \\n 茫（破网漏网网底） \\n 甲（里中放闸押后首异不申欠申无用没结果） \\n 寸（十分无对走过不成才没对头寻对头） \\n 祀（破袍囗袍起祸衣包）贵（破柜中馈柜中有遗失） \\n 言（变面话头说起有胆）日（春心后会春末日边） \\n 月（有心真心直心消尽断臂龙足肯了） \\n 十（车心舟尾来头用尽本来不成才针头） \\n 士（地头坐中弃田堂下旺极台头善心士吉） \\n 丫（齐心不了众心斋心）了（待子承领亨极损子破了头） \\n 丁（行尽打了亭了钉头宁极残久立宁） \\n 彳（行头行来德行立德）母（毒心实心海底残梅后悔） \\n 王（美中弄嘴害心望后）走（起头先赴徒人陡住） \\n 贝（贪心负心贫极半败赚头婴面）丘（囗心虚心虚极兵头） \\n 乙（半九挖尽吃了罢讫） \\n 田（留心留住富极心广魁首画中鬼脸） \\n 四（灵心梦中心怀去罢买卖罪首） \\n 不（歪头否象一扌不半杯）甬（痛心不通无勇） \\n 用（懈心截角不周申通通体解体）发（废尽分拨） \\n 自（着囗鼻祖射头贫身）且（具体真心阻隔冥中伤心不宜） \\n 心（未必愁根忧中虑尽）枌（有头无心半大无尤） \\n 戈（破钱我足战伐晚成）子（存心孝心极如不好入学半承） \\n 天（中春族尾后失未来无头矢）三（春头目中） \\n 中（难串初贵患头不申）手（害心）鞬（衰亹） \\n 丿（刀口杯人未了大极）乃（不及有孕秀极仍旧） \\n 雰（追到搥心失侣）于（上乘无干） \\n 也（地下拖尽虵尾枯池）丨（水中可行）予（舒极豫来） \\n 目（短见着脚）东（阑住襄柬）氵（涕泣衍法） \\n 工（半空落空差了上贡）坦（场头）酉（半醉不尊） \\n 已（包内危极）斗（年尾下科拏了叫住）几（虎尾机关） \\n 焦（蕉心下帷）支（破鼓绝技）才（捉头先挂拐来提携） \\n 䴙（破苑破碗死心）古（活心苦尽无辜心苦） \\n 口（舌根赏心言尽回心）金（破釜分镜破钱废锁） \\n 艮（根脚）占（上告乩动点头毡中）吉（半喜半结） \\n 亦（弯头变脸）包（饱了跑了幻泡苞住） \\n 瓜（分派绝脉孤了）羊（不群半美） \\n 豆（分头逗漏拢短灯尽枯树）歊（未央半缺分袂快煞） \\n  \\n 　 \\n  \\n   \\n  "}
{"章节": "卷六 杂占赋", "正文": "　 \\n 卷六　杂占赋 \\n 　 \\n 吉凶祸福，推测可知。人事天时，莫逃乎数。 \\n 试观云开月朗，正为诸事豁达之机；雾合烟迷，定主百务淹埋之象。风霾飘荡，摇捍难成。 \\n 雷霆过空，虚惊有准。风来溽暑，解郁畅怀。雪上严霜，惨神刻骨。电光霍霍而可畏，露水晶晶而不常。月彩当空，无非光霁。雨流湿物，尽是恩波。连阴最喜逢雷，久旱偏宜得雨。 \\n 天文取应，地理可推。水流则事消，土积则迟滞。沙乃散手即分，石以坚心始得。人落路旁忧道远，舟移岩下怕虚危。 \\n 若逢人事之来，即乃天机之现。高官显宦利于求名，巨贾富商宜乎觅利。一女一男，同欢之候；或僧或道，孑处之端。匠子主门庭改换，屠儿主骨肉分离。猎户得野外之财，渔翁取水中之利。妊妇事萌于内，瞽者虑根于心。足动知其远行，臂交断其有失。对壁阻抑，嘘气悲愁。掉舌出者是非，背相靠者闪跌。童子授书，主争讼之端；主人责仆，防笞罚之事。题写有文书之喜，秉烛得祈禳之功。偶挽手作事牵连，遇接物逢人提拔。两人相拜，交友多情；一车过门，营运得力。绳牵犬羊，防守可以无虞；带水拖泥，迟滞还须有待。摇扇则宽展胸襟，伏枕则昏沉染患。舟楫在水，凭其接引而行；车马登途，不时负载而往。叵持九而执斧，遇吉气必逢快利之财；或被甲而操戈，见凶形断遇刚强之贼。女花刻果，终非结实之形；展画披图，都是虚骄之象。经纬居前，可以问职；笔墨在侧，可以行文。倚柱者失权，临境者赴召。捧贡物则有非常之喜，负大木则有任重之才。升斗则斟酌而行，剪尺当裁度而用。戏戺则逢人接待，开锁钥则作事亨通。顽铁靡钢，用功有益；快刀斫木，利事得财。挥扇必有相招之意，张盖主有荫庇之情。歌唱者欢诞逍遥，奔走者惊慌失措。 \\n 既以观人，尤当相物。芝兰谓之瑞兆，松柏果是寿征。问世家，乔松老桧；钦高节，修竹寒梅。小草嫩花亦复采缀于人首，奇葩艳卉定知赏鉴于名流。野树轮囷栖迟林下，浮萍聚散荡漾无成。莲子连登，鸡冠官显。菌菰则朝生暮死，疾病不宜；芭蕉则雨滴风飘，行人未到。牡丹者富贵之物，棠棣者手足之花。茉莉安可经营，石榴却宜得子。笋必有损，藕亦偶然。枝叶飘零知其败谢，根苗接续断彼牵缠。路边拾柴终为败叶，奇花无子亦是空花。至于禽虫之类，亦阐趋避之机。鸿雁得宾朋之信，虺蛇防毒陷之谋。鼠若咬衣，灾防小口；鹊如噪树，会遇知音。牵牛者顺利仍主耕田，骑马者驰驱定知通达。猿猴身心无定，鲤鱼变化非凡。绳拴马，病者难痊；笼中鸟，囚人未脱。苍蝇觅蝇头之利，镇日营营；花蚊邀险处之财，终宵仆仆。促织岂宜问寿，乌龟定利行人。夏绵冬葛虽有用而待时，春花秋月纵无益而欣赏。蛛丝作网，巧计方成。有秤无锤，其权失矣。蓬头跣足，冠履何存。有水有风，坟茔必就。是虎是龙，科名可望；为纟希为纟谷，辛苦无辞。扬帆而遇顺风，无往不利；持梳而理乱发，求取自通。逢人指路，百事如心；见客脱衣，一身无累。火入林中，焚形显露；笠飘水畔，泣象分明。三牛主邅走之形，三女主奸淫之事。一木两火荣耀之光，一水田鱼鳏居之象。羊在火前成美事，牛横家内是牢灾。人字欲倒臣病之征，囚字若长棺椁之象。尸出头而费力，口有缺而招非。歊字从失、从宋、从天、从夫，临时参断；卜字可上、可下、可大、可小，任意决机。成不成、平不平、戊午昭然；田是田、酒是酒，申酉可断。用乃一田、两月、六口不全，井为四十、八头、九家可聚。针有十金之利，讼须公正之言。风乃乙木之虫，一榜可中；扇系门中之羽，飞扬不高。忧字不全忧必散，财若偏斜财可虞。此字有比和之心，妇字有归来之意。鹿宜西北之方，数为上上；钱是金戈之象，事仅旐旐。执字侥幸完全，秤字和平有准。规则主天子见面，观又见官事无休。力田必主乎弄璋，山水亦宜于得禄。狗居马前，惊则必矣；衣放锅旁，祸能逃乎？五人来卜为从，一口得田为福。吉字要详上士何如，瑀字必察文人之状。苟能变通而取义，即可指物而谐音。鹿可问禄，蜂可受封。梨则近乎别离，桃则知其逃窜。见李问讼有理，逢杏占婚有幸，无衣可断无医。纸为止，行人不来；书为输，官司必屈。康字问疾病，入木无疑；茄字卜分娩，加子可喜。簪惟到手才安，钻必钻必始得。椒为焦恼，趯是斗争。牙杖口舌不离，金箔财利轻少。器如无柄，当知病体之除；锁若无匙，已识药迟之兆。 \\n 已上随事占问，临机务必精详。神而明之，存乎其人。妙用不穷，理同太易。设若尽心尽力，何妨通佛通仙。 \\n  \\n 　 \\n  \\n   \\n  "}
{"章节": "卷七 至理测法", "正文": "　 \\n 卷七　至理测法 \\n 　 \\n △欠字 \\n 一人书欠字问六甲，余曰：“明日生男，决非首胎。”时十月初十，到次日果生男。其人复问字理，曰：“欠加两点为次，故知非首胎。加土为坎。坎，中男也，故知生儿。初十来占，加十一在旁成坎，则今日当产无疑矣。” \\n △门字 \\n 一人书门字问病，余曰：“死矣！尚何问焉？”问字理，答曰：“门字之形，乃日有余、月不足耳。”其人曰：“女病也。”余曰“必死！”阅十四日验。 \\n △乡字 \\n 一人书乡字问婚姻，余曰：“姻缘虽易成，男女亦相得，第奈何以真童而娶再醮之女。幸末笑乃节字，到后却能守节。”其人笑曰：“此女果作过养媳，未成婚而夫死，今翁姑欲嫁之也。不识字理何居，先生何以备知若此？”余曰：“此无他，乃牛郎织女巧相逢耳。因郎字全，织字只有半边，是以知之也。”复问：“到后守节，何以不守前夫。”答曰：“节旁耳直。今乡旁耳多一曲，是以知其节掺之囗二次嫁也。” \\n △亥字 \\n 人有遗孤五岁，偶病。其乳母以亥字问吉凶，余曰：“亥乃孩不见子之象，上是六不全，中是久不得，下是人不长；本月三十日是月尽，亥为时尽，此儿殆难矣。”复以一字再问，余曰：“一乃生字之终，死字之始，则生从此尽，死从此至矣。况是半个十字，禄命止于五乎？”其师又以水字参决，断曰：“水字之形，不能永之象。五行之数，土数五。土能克水，难过五日矣。”至九月初五果殒。 \\n △张字 \\n 维杨汪四被总宪拿问，其羽以张字问吉凶，且曰：“今已有东王爷书到，早晚能出否乎？”余曰：“此字大凶，生且难保，安望其出耶？”因断曰：“吊客当头，丧门煞局，内中王心已偏，恐终不能挽回矣。”时在九月二十也。至十月终，果自缢于监中。 \\n △绣字 \\n 一人书绣字问婚姻，余曰：“婚姻必成，且十分得意。”问：“何故？”曰：“红丝紧系萧郎足，姻缘自成更美者。字末三川六段，又为地天交泰之象，夫妇可以偕老。”其人悦而去，至十二月成伉俪。 \\n △青字 \\n 壬午十月，有游宦书青字问曰：“昨闻邸报传云，圣驾南巡已到红衣铺矣。弟有一故旧随来，意欲候之，不知何日至此？敢求细推。”余曰：“字中上乃主形，又是半个来字，必应南幸来至半路矣。但作乃阴象，又是半个背字，塞北阴方必应。圣心恋恋于阴方，将至半道而返也。”其宦犹未深信。果报：驾未逾淮，得太后之旨，遂星夜回銮。 \\n △瓦字 \\n 一人书瓦字问摇会得否，余曰：“得会。”曰：“人众尚在初起。”曰：“虽系初会，必得！”因批云：“瓦盖众人之头，字形二十九点。得会！”其人去，顷复来曰：“会得矣，点亦如数。” \\n △火字 \\n 一人书火字问：“出门与在家孰利？”余曰：“出门利。此字中间有开脚之人，自宜行动。若在家中，有灾害也。”时旁一人即指此字问曰：“有一儿欲随贵人上京，今在姑苏觅一儿作伴同行，利否？”余曰：“大利。”问何故，曰：“火字叠见，乃炎字也。北方水乡，此去有既济之义，故利耳。”其人曰：“北方水旺，炎旁加水乃淡字也。财气不亦淡泊乎？”余曰：“否！非此之论也。两儿皆南人，南方是火地。跟官之人势必炎，炎而字中又两重火。现据理断之，嫌其太过。所幸者，远游北方水旺之乡，得水制之，则火不猖狂，而两相为用矣，乌可志其美而反谓之淡泊也哉？”其人复问二儿高下，余曰：“二火一上一下，自有高低。但子之儿高，彼之儿不及也。”请厥理，曰：“先一位以火问事已过，乃退时之火。兄仍以火字问事，乃方兴之火。以此较之，是以知此儿后来高于彼儿也。” \\n △凫字 \\n 一人书凫字问官司，余曰：“大不利。”其人问故，曰：“枭神头，白虎脚，勾陈身，膋蛇尾，四凶齐犯。若到官，夹打俱有。一倒便见矣。”因将凫字倒置几上，令彼自观，时旁观者皆叹服。 \\n △元字 \\n 一人书元字问六甲：“男女何居？”余断曰：“二八之形，巽卦之变，生女无疑。”复以问他相字者，则不察字理，辄曰：“生男。”至分娩，果产一女。 \\n △元字 \\n 一人将元字问男女，余曰：“生男。”复以问他相字者，则用吾前效应曰：“生女。”至分娩，乃一男。其人复来问字理，余曰：“元乃乾健之体，四德元为之首。兄之所娠又系头胎。况兼三笔写成，可改作儿字。故知生子无疑也。”其人问：“师曾断此字生女，弟遂写此字求数；因复以问于贵同道，彼亦断女。何故却生儿子乎？何故师所断与前异乎？愿闻其说。”余笔曰：“夫一字之来有一字之机，彼人乌足以语此！盖前一人之元字中，二横如桥，字乃四笔写成，数属偶，故生女。兄所问之元字，头尾昂藏，字乃三笔写成，数属奇，故生男。奇偶尚不清，曷为乎测字哉？邵康节先生曰：‘字同事不同，不宜此而宜彼；事同字不同，倏变吉而变凶。’此之谓也。” \\n △门字 \\n 一官欲赴京选，问行期，书门字，兼叩功名事。余曰：“此字问功名，可谓大利，但行期迟缓，当为年翁细析其疑。夫门，可开可闭。今方冬令，天地闭藏犹门之闭，进出不通。若交春令，万物萌芽犹门之开，往来甚便。以此推之，今岁尚未能行也。且字体乃朋来未齐之象，年翁必然等候亲友同行，大抵在于新正耳。”其官曰：“弟实欲等浙中二友同行，约灯节前到，故问以决疑也。” \\n △幸字 \\n 一人书幸字问病，余曰：“不吉。”因问病人年庚，曰：“四十九岁。”余曰：“幸字反有三不幸焉。问病不宜见士与木，今数中士木交加，一不幸也。木中桑木为最坚久，今不成桑木，二不幸也。不完五十，三不幸也。人不能全天命之年，虽幸，实不幸。逢辛日或辛月，恐不能侥幸。若挨过八月至十月，方可谓之幸也。”一月后果卒。 \\n △麟字 \\n 一人书麟字问终身，笔迹肥浓，横直停匀而有神采。因显唬骸按俗郑?贵人之格也。”其人曰：“我贫汉耳，何贵焉？”余曰：“年翁勿讳言，年翁之贵非自得之也。字后庇荫起手，当是袭职之官。字有戈戟之形，必居元戎之位。贵则贵矣，但一生不利于南。纯水之形，宜往北方便利。二十上下，妻宫寂寞，夫人早已仙游。三八之时，作事多应迷舛。末笔生三尾，子有河东。上有‘六十’形，下有‘死年’局，问寿只许六旬。纵然自少至老荣显，若不升往北方不宜，兄弟不得力，六亲无依。此狂瞽之言，请贵人取择。若云非贵，岂其然乎？”其人始点头曰：“弟非他，乃京口郭某也。现授广东水师参将，今年二十九岁矣。二十四克妻。舍弟尚未登仕途。吾本籍北京，十五岁因难荫，即来江南，至今十五年矣。虽有一官，其实百事不遂。幸遇高明指教以南北之向，可谓之半仙也。”揖谢而去。 \\n △茆字 \\n 一人书茆字问婚姻，余曰：“极易成，但妓者耳，兄何留恋于彼耶？”其人笑曰：“果是！一美妓与我相处有年矣，今彼有从良之愿，吾欲娶之，不识字理若何？而先生真可谓神见也。”余曰：“此字全是残花败柳之象，是以知其为妓也。末笔从节，犹可以为善，兄当娶。” \\n △陆字 \\n 钊生书陆字问天晴雨，余曰：“必晴。”曰：“此时将午，已霏霏矣，安得晴乎？”曰：“包晴！字左乃阴不阴、阳不阳之象，本日天色自然晦而无雨。字右却有两个土字，土能克水，岂有雨乎？但土空则陷，恐来日当有雨耳。”果然。 \\n △病字 \\n 一人书病字问病，余曰：“女乎？“曰：“然”。曰：“无妨！内省不疚，何忧何惧？上面主人安稳，下面内人端正，决无害。丙属火，逢土日泄其气，可愈。”其人去，未十日来云病已愈。 \\n △家字 \\n 一游宦书家字问家中事，余曰：“一家完全，人口皆安逸。守字头，缘字脚，且在此地守禄，家中毋庸虑也。”至新正赴郡，得起复之信，自来述喜。 \\n △笔字 \\n 周龙从仪真至扬，携一笔字问终身，余曰：“笃字头，律字尾，中一竖有精神。逢丑年，交鸿运。十二年顺利，家业长二千余金。二十岁上下即走关津渡口，以建立功名。丰神虽潇洒，但眉间定有伤痕。笔之为物纵然贵重，却随人掌握而行。以吾观之，早年即当为入幕之宾，妻迟子晚，祖业又凋零亏煞个算头，着实也，到后来受用些墨沈余芬。”批毕，周友曰：“名不虚传，此乃敝友邵令铭所书之字。今年二十八矣，尚未娶。本贯浙绍人，在敝衙门作幕数年。今又有吴江邑尊杜至彼，欲应聘，未知利否？至伤痕之说，尤属如见。”余曰：“若往吴江更利。”于是别去。后十余日复至，携邵谢贴来，兼有诗曰：“闭卧青山愧丈夫。”可想见其平生矣。 \\n △用字 \\n 一人书用字问求谒，余曰：“断难见。”而其人曰：“我屡候之。”余曰：“虽屡候，彼终不能见也。”问何故，曰：“字之上半全是闭门不纳之象，不独闭门，而门内复将一木紧紧撑之，如此安能见之耶？”曰：“彼不出耶？”曰：“字乃截角之形，彼再不肯出头也。”旁观者皆抚掌称快。 \\n △齿字 \\n 有人书齿字问：“一人出外十余年，何时回来？”余曰：“死矣。”问何故，曰：“太岁当头，外边重重险厄，终归于凶，是以知其死也。不知年几何？”曰：“三十六矣。”曰：“必死！齿，年数也。普天之下，从无三十七齿之人，今以此字问之，恰值三十六岁，吾知其必不能生还也。”其人泣曰：“神数！此吾弟也，一出不归十余年，杳无音信。昨有一友从比来，言在某处会见，适吾弟病笃，不能作书，剪发辫寄归，令其妻嫁，死后行囊如洗，蒙此友施棺殓葬。吾犹未深信，故特来一决。今如先生所断，则事果实矣。且三十七齿之说，尤匪夷所思，宁不令人叹服？” \\n △吝字 \\n 一人书吝字问婚姻，余曰：“上有交欢之象，下有和合之形，姻缘可谓美矣，必成！”其人曰：“神数！本系成事，姑问之也。” \\n △弦字 \\n 一人书弦字问曰：“聘一伙友，约在腊月前来，今已新正尚未见到。”余曰：“此人不来矣！字左乃膋蛇，字右乃玄武，二人相合已共事矣，岂来乎？”因批曰：“龟蛇二将相连，彼已别生枝叶，祖师不可认真，伙计须当另觅。”其人曰：“龟蛇之说信有之。吾闻其新遇一人，将有共事之意。吾疑信未定，故来问耳。” \\n △虬字 \\n 一人书虬字问婚姻，余曰：“必系寡妇，先私后娶，然却易成。”其人背后一友笑曰：“请教字理。”余曰：“花烛之余，岂非寡妇；伤风败化，必有私情；幸王化虽败坏之极而风声只缺微边，往来虽久而知者犹少也。”其人复问：“何日成婚？”余曰：“L为半九之象，立春前五日成婚。”二人皆叹曰：“神数！果日期尽不爽。” \\n 钱字（观梅） \\n 一人手持一钱置于几上，复指钱上顺字问婚姻，余曰：“必成，况已成矣。”问故，曰：“钱乃团圆之物，外圆内方，地天交泰之义也。倒指顺字，可谓手到即顺也。”复问财气，余曰：“惟财气欠旺，只可二三分之利。”曰：“何故？”曰：“钱乃外实内虚之物，衣服什物虽有而资财恐不多也。且顺字从三写起，愿字结局，只得三分如愿耳。” \\n △寅字 \\n 正月初八，一人指时宪书上月建之寅字，问曰：“闻得圣驾南巡否乎””余曰：“宇宙一人之象，正是兆民仰问圣上之字也。上有离宫之形，下有甲胃之人卫之，财巡必矣。寅，阳木。下月水日到。”后到二月初七壬午日，驻跸维扬。 \\n △公字 \\n 一人以公字问事，久不与断，平国先来者先测，而后至者次序应之，故不笪即断也。至临测时问之曰：“何事？”则曰：“忘之矣。”转身即走。余曰：“来，且勿行！尔非真忘之也，不过因我之迟而生恚耳。”其人曰：“请说。”余曰：“字虽公字，却有一团私心；况分字头、去字脚，汝必与人共事，今欲分头而去也。”其人曰：“诚如所言。我与表兄合伙开一银店，将及三载。今欲分账自开，不知吉凶何居？”余曰：“一言成讼，此话可谓难讲矣。末笔更带玄武，其中必主小人刁唆，不日将见官司，宜止之。”其人叹服。后旬日复来测定，自言：“承指教归，并不言及分账之事，而表兄与我甚相得，亲许来岁分店各开矣。” \\n △求财二字 \\n 一人云：“我欲求财，请测一字。”余曰：“甚字？”其人呆视不动，余曰：“汝又不写字，又不拈字，我即将求财二字测之。”其人曰：“知我作何生意？”余曰：“当是卖果子，否则必是树上所生之物。”曰：“何方买卖？”曰：“东南买至西北方卖，先曾做过。有本而艺术不精，以致亏折。目今第二次矣。生意虽精而本又不足，意欲与人合伙同行也。是乎？否乎？”其人曰：“神数！果是往洞庭山买木瓜、香櫞等至淮北卖，前岁之货大半黑烂，本折过半。今实约龙同行，利否？”曰：“利。”旁观者问：“先生所言句句对针，而其理何所据，遂如此之应。”余曰：“求财二字皆有木形，故知买者果子也。求中全然见本而有不永之象，财中只有半本而有搬贩之形，是以又知其前后事也。”又问：“何以知其前此艺之不精，而此番之精？”余曰：“求如丧字头，是以知其不精；财如射字形，是以知其可中也。” \\n △子字 \\n 一人书子字问曰：“有一女，先曾许某氏儿，实未受聘。今父母欲嫁之而是儿欲以赖婚讼官，此事吉凶何如？”余曰：“蜉□之羽，只取一时之荣，不顾后来之患。今官司将欲成矣，谁教你存心不好耶？明明一好字也，谁教你去其女耶？”其人复以童字问曰：“今彼狡童欲于未鸣官时，先勾恶党肆行抢亲，保策可以御之？”余曰：“童字似重，若到官时恐有重听于彼之兆也。”其人悚然曰：“然则毕竟如何结局？”余曰：“以字理度，可挽回，彼亦不抢亲，办不告官，但汝能从吾言否？”其人唯诺，余曰：“童字有奇巽之形，此子计必妥贴。又有立里之义，兄当代彼聘妻。为今之计，可央至亲到彼处，苑转开导，许以赠财代聘，而于里中择一女为彼定婚。俟其肯依，然后嫁女。此两安之计也。”其人谢别。一月后，闻其女已嫁，而彼家亦得财息事矣。 \\n △衡字 \\n 吴友于灯下书衡字问行人，余曰：“二人同行，中有急字头，内有思字形，欲来之急也。今晚是丁丁，行到亭止之象也，明晨当至。”次以二人同至。 \\n △凫字 \\n 一人书凫字问婚姻，余曰：“易成，当是再醮。”其人点头问：“理安在？”余曰：“倒凤颠鸾，婚姻极美，岂非易象？字之上，鸟也；下如鸟巢。今鸟已不在窠中，则是换巢鸾凤之象也，岂非再醮之妇乎？” \\n △凫字 \\n 一人书凫字问：“守旧与更新孰胜？”余曰：“字乃败翎鹦鹉之象，又象褪毛鸾凤。守旧不宜，决无兴旺之日。此时春光明媚、花卉向荣，细推数中，乃天机到处鸟能言之兆也。若更改生涯，自然十分得意。” \\n △凫字 \\n 一人以凫字问生意，余曰：“凫凫鸟乘风，可以翱翔得意，然无尽日飞腾之理，恐不得久。”其人笑曰：“神数！我所卖者，要货也，大抵半月已耳。”又一人即指此字问生意与月建，余曰：“岛屿风轻鸟倦飞，此数不利，当慎之。” \\n △芍字 \\n 一人书芍字问病，余曰：“病者必年少之妇，二十岁上下之人也。”其人惊曰：“然！生死何如？”余曰：“病犯黄幡豹尾，焉能得生？且花月，女象也，字中全是花残月缺之形，吾恐其葬已的矣！”其人去后，未一月来曰：“先生神数！向所测芍字，乃内人，二十岁矣，得輶羸之疾。昨忽驩语，至夜身亡。次日偶检历本，恰是箕水豹值日。数之奇验一至于此。” \\n △言字 \\n 一人书言字问病，余曰：“先凶后吉，其病无妨。但调理欠周，恐多反覆。” \\n △磨字 \\n 一人书磨字问出地风水，余曰：“历字头、磐字尾，历年悠久如磐之安。且数内人财两旺，将来富贵双全。”其人笑曰：“先生何谬言也！消磨消磨，何发之南？请直言无讳。”余曰：“王体公卿，吾视之如平人，岂肯因其贵而屈吾节以媚之乎？今据所书之字测所问之事，不过言其理之如是。”其人曰：“既然此地可用，敢求细细指教。”余曰：“上面一点乃墓主也，石乃墓前之碑，林为树木。乃即林堂如此之地，可谓吉矣。葬后二十四年当发解元，历官知府，俸享二千石而终，此地之发贵如此。”其人悦曰：“字之恶而测之美，实奇门相反之道理固有之。”余复曰：“兄以为消磨之磨，恐有不利。设若书一仙字便能成仙，书一鬼字即能见鬼乎？”其人赞叹去。 \\n △球字 \\n 一人书球字问六甲，余曰：“王旁乃璋珍之畔，球琳为美玉之名；求配艮卦，主生少男；非十二即二十见喜。”分娩果验。 \\n △沛字 \\n 一人以沛字问失物，余曰：“何物？”曰：“镜也。”曰：“在！速归，向宅边阴沟处，寻有破衣断带裹之。”其人去。到晚来曰：“得之矣！果在沟边，破衣坏带紥系。” \\n △恙字 \\n 一富家任事者，因负心，主人欲控府处之，书恙字问当否。余曰：“字乃恩断义绝之象，此人已十分怀怨矣。又有隐恶扬善之形，如其可止则当止之。”曰：“今彼反无赖，先欲鸣官，如何可止也。”曰：“此字拆开，寮是‘大人为美，自然得息’。兄但静以待之，彼无能为也，岂不闻穷寇勿追乎？”其人依言。后负心者屡控，俱不准，遂息。 \\n △飒字 \\n 一人以飒字差别行人，余曰：“风前立见，朝暮当来。”复一人亦指飒字问行人，余曰：“人不能来，去几时了？”其人曰：“系逃亡去，一载矣。”余曰：“内犯玄武，外带勾陈，安得能来？交辛月当在，有意无意中得信也。”又一人仍复将飒字问行人，余曰：“三天后至。”于是旁人问曰：“行人是甚亲？”其人曰：“伙计，往南京置货。”旁人因问曰：“先生何以三数同事同字，而断法不同，又皆应验，其理何据？”余曰：“此机耳！夫字之来当观吉凶之变化，若心镜光明，无响不应。先一飒字，适我起立，东风拂面，故即用天机之发以应之。至次位飒字，乃问事过端面濡毫，故从字推人来必迟，更先有信也。而第三位之飒字，许三天到者，后三天逢辛。 \\n △满字 \\n 黄龙书满字问田禾，余曰：“时雨滋苗，十分生发，秋收可以称心。” \\n △庆字 \\n 一人书庆字问府考，余曰：“府尊甚爱其文，上六下八取之。其人大悦。后出案，果然。 \\n △卜字 \\n 朝宦请余问婚姻，书卜字。余曰：“大贵！非本郡，比年翁犹高数倍之家，且易成。”宦悦曰：“果在都中议婚，男女两家亦远隔五百余里，果系大贵。敢求教字理。”余曰：“字之体，金枝玉叶，一竖为金枝，一点为玉叶，故知其为于金小姐也。卜字乃外字之边，则不在本郡。可知卜字可上可下，则其易成可决。”宦叹赏而去。 \\n △投字 \\n 一生岁考书投字问等第，余曰：“四等。”其人屡考一等，至发落时却是一等三名；因与某生代笔，事破，文宗唤至，立责二十，置之四等。其同来之友复叩字理，余曰：“投乃股字打字相合而成。秀才打屁股，非四等而何？” \\n △唯字 \\n 一人书唯字问功名，余曰：“宪体也，非司即道。”其人曰：“何以知之？”曰：“前呼后拥，非府道而何？”其人大服曰：“此吾舍亲，果系广东惠潮道。” \\n △桢字 \\n 一人书桢字问会场，余曰：“明明宰相之体，春闱必中无疑。且极字头、贵字尾，问功名可许极贵数中；卜乃圣上亲点。”初亦不知何人，后乃知姑苏吴廷桢也。 \\n △高字 \\n 一人书高字问：“欲寻一店面，生理何如？”余曰：“极易！现今有一店面等租，店头店底俱全，只将中间人口搬出，让兄卜居，挂个招牌便成店也。”复问：“何方？”曰：“字从庚辛起手，当是西南方。”其人去后，十余日来云果然。 \\n △长字 \\n 一人书长字问：“买一骑好否？一日可行几多路？”余曰：“马化龙肠，千里龙驹也；良字脚，德力兼全，宜买。若乘之，自然驰聘得意。” \\n △纸字 \\n 一人书纸字问山地风水，余曰：“一边皆纺绩缝织之旁，此地必多生女，先从终字起，后全氏字，又应夫终而氏存，主多出寡妇。不利之地，勿用。” \\n △非字 \\n 一人书非字问谋圣，余曰：“此事成矣！将来四面纤巧，更有大利。”其人曰：“果系已成之事，何以知之？”曰：“非为韭芽，自春至秋不绝，其利故大。非乃纤字之心，故四面纤巧事皆从心而起，故曰将成。”其人大悦，果得利，乃盐院事也。” \\n △焉字 \\n 一人书焉字问病，余曰：“瘫症也。似马非马，不能行动；似为非为，服药无用。”其人曰：“果然！疯瘫四年矣，近日以得足疾，故问之耳。” \\n △杜字 \\n 一官书杜字问曰：“有一术士讲炉火之事，谓之炼银母利否？”余曰：“杨头墨尾，此乃杨墨之道也，最邪不正。叱堂下杖之，以戒其误人之妄。”其官深然吾言。 \\n △钟字 \\n 西商某书钟字问终身，余曰：“有金有玉，有位有基；有宝镜出土之象，有异乡重发之形；为八音之领袖，振众声之洪响。可谓美数矣。” \\n  \\n 　 \\n  \\n   \\n  "}
