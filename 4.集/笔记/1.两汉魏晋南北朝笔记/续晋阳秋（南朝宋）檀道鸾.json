{"章节": "续晋阳秋（南朝宋）檀道鸾", "正文": "　 \\n 　 \\n 　 \\n 续晋阳秋 \\n （刘宋）檀道鸾（清）汤　球 \\n 原文本有缺字，背树谖草据网络上其它文本补上缺字，补上的缺字用［］注明。 \\n  \\n  \\n ★　卷一 \\n  \\n 陈仲弓从诸子侄造荀季和父子。于时德星聚，太史奏﹕“五百里内有贤人聚。”（檀道鸾《续晋阳秋》《世说》注一，《初学记》） \\n  \\n 司马文王问刘禅曰﹕“颇思蜀否？”禅曰﹕“此间乐，不思蜀也。”郄正见禅曰﹕“若王后问，宜泣有以答。”会王复问，禅曰﹕“先人坟墓远在陇西，乃心西望，无曰不思。”因闭眼。王曰﹕“何乃似郄正语邪？”禅惊视曰﹕“诚如尊命！”（檀道鸾《续晋阳秋》《御览》，按，此条应为《晋阳秋》文） \\n  \\n 初，文帝命荀勖、贾充、裴秀分定礼仪、律令，皆先咨郑冲，然后施行。（檀道鸾《续晋阳秋》《世说》注二） \\n  \\n 肃祖欲以温峤为中枢令，手诏曰﹕“卿以令望忠允之怀，着于周旋，且又文清而旨远，宜居机密，欲即为中书令。”温峤上疏曰﹕“臣才短学浅，文疏不通，中书之职，酬对无方。斟酌轻重，岂唯文疏而已，自非自非望世良才，何可妄居斯任！”累辞而止。（檀道鸾《续晋阳秋》《初学记》、《类聚》引疏） \\n  \\n 〔咸和时，郗鉴命范宣为主簿，不就。〕宣少尚隐遁，家于豫章，以清洁自立。（檀道鸾《续晋阳秋》《世说栖逸第十八》注） \\n  \\n ★　卷二 \\n  \\n ★　穆帝 \\n  \\n 永和元年春帝正月（孙盛魏晋二阳秋、每年受必书某年春帝正月，此既云“续阳秋”，自从其例） \\n  \\n 〔庾翼卒。〕何充荐桓温代之。翼亦尝荐于成帝，曰﹕“温有雄才，勿以常婿畜之。”温尚明帝女男康长公主。（檀道鸾《续晋阳秋》《世说贤媛第十九》注） \\n  \\n 〔温以车胤为从事。〕胤字武子，南平人。父育为郡主簿。太守王胡之有知人识裁，见谓其父曰﹕“此儿当成卿门户，宜资令学问。”胤就业恭勤，博览不倦。家贫，不常得油，夏月则（原注﹕二字一作曰用）练囊盛数十萤，以夜继曰焉。及长，风姿美劭，机悟敏率。桓温在荆州，取为从事，一岁至治中。（檀道鸾《续晋阳秋》《世说识鉴第七》注） \\n  \\n 〔罗友始仕荆州，后在温府。〕襄阳罗右，家贫嗜酒，伺人祠祀，往乞余食。在桓温府屡以贫乞禄，温以其诞肆，许而不用。同府人有得郡者，温为坐别，右亦被命，至尤晚。温问之，答曰﹕“友饮道嗜味，昨奉贾，乃守旦。出门于中路遇一鬼，大见耶揄，曰﹕‘见汝所在人作郡，不见人送汝作郡’，民始怖终惭，不觉淹缓。”温笑用之为郡也。（檀道鸾《续晋阳秋》《御览》，） \\n  \\n 〔己卯，扬州刺史何充卒。〕简文辅政，引殷浩为扬州，欲以抗桓。桓素轻浩，未之惮也。（檀道鸾《续晋阳秋》《世说》注五） \\n  \\n 〔桓温伐蜀，至彭模，留参军孙盛将羸兵守辎重。直指成都，克之。李势降。〕孙盛善理义，时中军殷浩擅名一时，能与剧谈相康者，唯盛而已。（檀道鸾《续晋阳秋》《世说品藻第九》注） \\n  \\n 〔温既灭蜀，威震朝廷，加温征西大将军。〕桓温入蜀，闻有善星者。后有大志，遂致之。夜独执其手于星下，问国祚之修短。星人曰﹕“太微、紫微、文星三宫气候如此，决无忧虞，五十年外不论耳。”温不悦，遗绢一匹，钱五千。星人诣习凿齿曰﹕“受旨自裁，乞命为标楬棺木。”凿齿问其故，星人曰﹕“赐绢令仆自绞，乞钱买棺木，故知之耳。”凿齿曰﹕“君几误死，君闻乎？知星宿有衣不复之义乎？绢以戏君钱供资粮，是听君去耳。”星人喜，以此言诣温。温叹曰﹕“君三年看儒书，不如一诣习主簿。”（檀道鸾《续晋阳秋》《占经》） \\n  \\n 〔加王洽为中书令。〕王洽字敬和，拜中书、领军，寻加中书令。固让，表疏数十上。穆帝诏曰﹕“敬和清裁贵令，昔为中书郎，吾时尚小，数见呼见意，甚亲之。今所以用为令，既机任须才，且欲时时相见，共讲文章，待以不臣之义，岂便任国之大事邪！宜推洽令拜。”固让，遂不受。（檀道鸾《续晋阳秋》《类聚》。按，上海古籍《类聚》不见此文） \\n  \\n 文洽为中枢令，时年二十九。将辞免，兄王胡之遗之书曰﹕“昔大将军事故曰﹕‘吾年二十九，在乌衣宅诸文台门诣谢，还北窗床上，悲叹：今山二（原注﹕山二，二字宜合作‘岁’，盖岁字小写作‘‘也。）求为贫贱不可得。’弟今二十九便居清显要任，敢不敬以先旨为弟启义让之路也。”（檀道鸾《续晋阳秋》《书抄》） \\n  \\n 〔以会稽王昱为司徒。〕许询字玄度，高阳人，魏中领军允玄孙。总角秀惠，众称神童。长而风情简素，司徒掾辟不就。早卒。（檀道鸾《续晋阳秋》《世说》注二）询善能言理，曾出都迎姊，简文皇帝、刘真长说其情旨及襟怀之咏，每造膝赏对，夜以继曰。（《世说赏誉第八》注） \\n  \\n 询有才藻，善属文。自司马相如、王褒、扬雄诸贤，世尚诗赋（原注﹕一作赋颂），皆体则风骚，诗（原注﹕一作傍）综百家之言。及至建安而诗章大盛。逮乎西朝之末，潘、陆之徒虽时有质文，而宗师（原注﹕一作归）不异也。正始中王弼、何晏好庄子（原注﹕一作老）玄胜之谈，而世遂贵焉。至国江，佛理尤盛，故郭璞五言，会合道家之言而韵之。询及太原孙绰转相祖尚，又加以三世之辞，而风骚之体尽矣。询、绰并为一时文宗，自此作者悉体（原注﹕一作化）之。至义熙中，谢混始改之。（檀道鸾《续晋阳秋》《文选谢灵运传论注》、《世说》注三） \\n  \\n 〔免殷浩为庶人，徙信安。〕浩虽废黜，夷神委命，雅咏不辍，虽家人不见其有流放之戚。外生韩伯始随至徙所，周年还都，浩素爱之，送至水侧，乃咏曹颜远诗曰﹕“富贵他人合，贫贱亲戚离。”因泣下。（檀道鸾《续晋阳秋》《世说黜免二十八》注） \\n  \\n 〔桓温伐秦，进军灞上。〕咸阳王猛被缊袍而诣桓温，面谈当时之事。猛摸虱而言，傍若无人，温察而奇之。（檀道鸾《续晋阳秋》《御览》） \\n  \\n 〔进谢尚镇西将军，镇马头。〕袁宏字彦伯，小字虎，陈郡人，魏郎中令焕六世孙也。祖猷侍中，父勖，临汝令。（檀道鸾《续晋阳秋》《世说言语第二》注） \\n  \\n 虎少有逸才，文章绝丽。曾为《咏史诗》，是其风情所寄。少孤而贫，以运租为业。镇西谢尚时镇牛渚，乘秋佳风月，率尔帅左右微服泛江。会虎在运租船中，讽咏声既清会，辞又藻拔，非尚所曾闻，遂往听之，乃遣问讯。答曰﹕“是袁临汝郎诵诗”，即其《咏史》之作也。尚佳其率有胜致，即遣要迎，谈话申旦。自此名誉曰茂。（檀道鸾《续晋阳秋》《世说文学第四》注） \\n  \\n 〔桓温以谢安为征西司马。〕初，安家于会稽上虞县，右游山林。六七年间征召不至。虽弹奏相属，继以禁锢，而晏然不屑也。（檀道鸾《续晋阳秋》《世说赏誉第八》注）初，安优游山水，以敷文析理自娱。桓温在西藩钦其盛名，讽朝廷请为司马。以世道未夷，志存匡济，年四十起家应务也。（檀道鸾《续晋阳秋》《世说赏誉第八》注）安不存小察，务尽弘长之风。（檀道鸾《续晋阳秋》《文选王文宪集序注》） \\n  \\n ★　哀帝 \\n  \\n 〔温出虚声威朝廷，请迁都洛阳，孙绰谏温曰﹕“何不寻君遂初而知人家国。”〕绰虽有文才，而诞纵多秽行，时人鄙之。（檀道鸾《续晋阳秋》《世说品藻第九》注） \\n  \\n 习凿齿以忤旨左迁户曹参军、衡阳太守。在郡着《汉晋春秋》，斥温觊觎之心也。（檀道鸾《续晋阳秋》《世说文学第四》注。因明年以王［珣］为主簿，故附于此。《史通探赜》云：檀道鸾称其当桓氏执政，故撰此书，欲以绝彼瞻乌，防自逐鹿。） \\n  \\n 〔加温大司马，以郗超为参军，王［珣］为主簿。〕超有才能，［珣］有器望，并为温所［昵］。《世说宠礼第二二》注） \\n  \\n 超少有才气，越世负俗，不循常检，时人为一代盛誉者。语曰﹕“大才盘盘谢家安，江东独步王文度，盛德曰新郗嘉宾。”（檀道鸾《续晋阳秋》《世说赏誉第八》注） \\n  \\n ［珣］学涉通敏，文高当世，用事于桓宣武。《世说文学第四》注） \\n  \\n ［珣］初辟大司马掾，桓温至重之。常称王掾必为黑公，未易才也。（檀道鸾《续晋阳秋》《世说雅量第六》注） \\n  \\n ★　海西公 \\n  \\n 〔桓温伐慕容［暐］。〕袁宏从温征鲜卑，故作《北征赋》。宏文之高者。（檀道鸾《续晋阳秋》《世说文学第四》注） \\n  \\n 宏长于作赋，为大司马记室参军。后为《东征赋》悉称过江诸名望。时桓温在南州，宏语众曰﹕“我决不及桓宣城。”时伏滔在温府，与宏善，苦谏之，宏笑而不答。滔密以启温，温甚忿。以宏一时文宗，又闻此赋有声，不欲令人显闻之。后游青山饮酌，既归，公命宏同载，众为危惧。行数里，问宏曰﹕“闻君作《东征赋》，多称先贤，何国外不及家君？”宏答曰﹕“尊公称谓，非下官所敢专，故未呈启，不敢显之耳。”温乃云：“君欲为何辞？”宏即答曰﹕“风鉴散量，或搜或引。身虽可亡，道不可陨。则宣城之节，信为允也。”温泫然而止。（檀道鸾《续晋阳秋》《世说文学第四》注） \\n  \\n 〔十一月，温入朝，废帝立会稽王昱。〕桓温既以雄武专朝，任兼将相，其不臣之心形于音迹。曾卧对亲僚，抚枕而起曰﹕“为尔寂寂，为文景所笑。”众莫敢对。（檀道鸾《续晋阳秋》《世说尤悔第二三》注） \\n  \\n 〔扬言〕帝少同阉人之疾，而出比左右。初在东海琅邪，因亲近嬖人相龙、计好、朱灵保等，并侍卧内美人田氏（孟氏），遂生三男。众致疑惑，然莫能审其虚实。至是将建储贰，大司马桓温因之以定废立之计。遂率百僚并还朝堂本省，温平旦以众入，分兵屯宫门，呈草于太后曰﹕“今废弈为东海王，还第，供卫之仪如汉朝昌邑故事。丞相录尚书事、会稽王昱，体自中宗，明德劭令，民望依系，为曰已久。宜顺天人以统皇极。主者明依旧典以时施行，但未亡人不幸罹此百忧，感念存没，心焉若割。社稷大计，设不获已，临纸悲塞，如何可言！”时太后在佛屋烧香，内仕启云：“外有急奏！”太后乃出堂倚户，前视表数行，乃曰﹕“我本疑此。”至半便止，求笔题奏。后云：“未亡人罹此百忧，感念存没，心焉若割。”温奏未有此十五字。即奏，遂回换内之。（檀道鸾《续晋阳秋》《御览》） \\n  \\n ★　简文帝 \\n  \\n 简文帝讳昱，字道万，中宗少子也。仁闻有智度。穆帝幼冲，以抚军辅政，大司马桓温废海西公，立帝。（檀道鸾《续晋阳秋》《世说德行第一》注） \\n  \\n 咸安元年，以太和六年十一月即位改元。 \\n  \\n 〔温忌武陵王晞表免其官，有司承旨请诛之，帝不许。温奏废晞徙新安。〕武陵王晞未败，四五年中，喜为挽歌自摇大铃，使左右唱和。（檀道鸾《续晋阳秋》《初学记》、《御览》） \\n  \\n 〔十二月，荧惑又逆行入太微。〕桓温始以雄盛入辅，系以废立。帝虽登祚，内着字安。初荧惑入太微，寻废海西公。至是犹在太微，帝恶之。谓郗超曰﹕“命之修短，本所不计，故当无复近曰事邪？”超云：“大司马温方内固社稷，外布经略，非常之事，臣以百口保之。”超请假还东，帝谓之曰﹕“致意尊公，家国事一至于此，又吾不能以道自卫，思患预防，愧叹之深，言何能喻！”又诵庾阐诗云：“士痛朝危，臣哀主辱。”因泣下。（檀道鸾《续晋阳秋》《御览》） \\n  \\n 七月帝不预，诏温曰﹕“吾遂委顿，足下便下，冀得相见。”（檀道鸾《续晋阳秋》《御览》）诏曰夜四发，温不至。立子昌明为皇太子。遗诏温依周公居摄故事。又曰﹕“少子可辅辅之，如不可，君自取之。”王坦之持诏于帝前毁之，帝使改诏。又诏曰﹕“不谓疾患遂至于此，今者惙然，势不复久。且虽有诏，岂复向及！慨恨兼深，如何可言。天下艰难而昌明幼冲，眇然非阿衡辅导之计，当何以宁济社稷？国事家计，一托之于公。”（檀道鸾《续晋阳秋》《御览》） \\n  \\n 帝崩。帝外压强臣，忧愤不得志，在位二年而崩。（檀道鸾《续晋阳秋》《世说》注二） \\n  \\n 帝以太兴三年生，弱而慧异，中宗深器焉。及长，美风姿，好清言，举止端祥，器服陈素。与刘［惔］、王［蒙］等为布衣之游。（原注﹕以上亦见《类聚》）由登庸历位散骑常侍、右将军、抚军将军，以懿亲民望任登宰辅。值穆帝幼冲，母后临朝，桓温有平蜀、洛之勋，擅强西陵。帝于家国之寄，具瞻所归，而自断（原注﹕一作料）文弱，无以抗之。陈郡人殷浩，素有盛名，时论比之管、葛。又琅邪王洽，丞相导之子，既是名公子，少有声望。乃以（原注﹕一作征）浩为扬（原注﹕一作湘）州刺史，洽为长史。徐州刺史葛羡亦以清贵居藩，同心忧国。温见此树置，知意在抗己，甚忿焉。（原注﹕此节亦见《世说注》五）温既以雄武专朝，任兼将相，悉众北讨以成乐推之势。乃枋头奔败，知民望之去，乃屠豫州刺史袁真于寿阳城。既而闻郗超曰﹕“足下何以雪枋头之耻乎？”超因说温以废立之事。温既宿有此谋，深纳超言。既废昏立明，民人悦服。然恭己难免，政自温出。帝性音深沉雅有局镇，尝与太宰武陵王晞、桓温同乘至板桥。温密敕令，无因而鸣角鼓噪，部伍并皆惊驰。温佯（原注﹕一作阳）为骇异，晞大震惊，急求下车。帝举止自若，音颜无变。温每以此称其德量，故论者谓温服惮之深也。（圆柱﹕此节亦见《世说》注四）若假帝修年，则温篡逆之图绝矣。（檀道鸾《续晋阳秋》《御览》） \\n  \\n ★　孝武帝 \\n  \\n 二月温来朝，大陈兵卫，延见朝士。郗超卧帐中听其言，风动帐开，安笑曰﹕“郗生可谓入幕之宾。”超谓温雄武，当乐推之运，遂深自委结。温亦深相器重，故潜谋密计，莫不预焉。（檀道鸾《续晋阳秋》《世说雅量第六》注，其中似有据《通鉴》补句） \\n  \\n 〔七月，桓温卒。〕大司马府军中人朱兴妻周息男道扶，年三岁，先得痫病。因其病发，掘地生卖之。为道扶姑双文所告，正周弃市刑。徐羡之议曰﹕“自然之爱，虎狼犹仁，周之凶忍，宜加显戮。臣以法律之外，故当宏济物之理。愚谓可特原母命，投之遐裔。”从之。（檀道鸾《续晋阳秋》《御览》） \\n  \\n 二（原注﹕原作正）月丁巳，有星孛于女虚，芒长四尺，西南指。（檀道鸾《续晋阳秋》《占经》云：应后苻坚屠凉州及移流民于淮南） \\n  \\n 〔诏谢安总中书。〕谢安初携幼稚同好，养志海滨，襟情超畅，尤好声律。然抑之以礼，在哀能制，弟万之丧，不听丝竹者将十年。及辅政，而修室第园馆，丽车服，虽期功之惨，不废妓乐，王坦之苦谏焉。（檀道鸾《续晋阳秋》《世说赏鉴第八》注） \\n  \\n 三月丙戌，慧星出氐亢，移及角轸，翼张长十丈，东北指。（檀道鸾《续晋阳秋》《占经》云应后天门蛋（延虫？）攻郡，桓石虔破姚苌） \\n  \\n 十一月己酉，天门蛋（延虫？）攻郡县吏民。（檀道鸾《续晋阳秋》《占经》） \\n  \\n 癸酉，太白掩荧惑，在营室。时威（原注﹕《晋纪》作镇）远将军桓石虔破羌贼（原注﹕一作氐贼，盖时为苻坚将也）姚苌于垫江。（檀道鸾《续晋阳秋》《占经》、） \\n  \\n 正月大赦。（檀道鸾《续晋阳秋》《占经》”大赦“三字原误作“丁未”） \\n  \\n 〔五月，王坦之卒。〕坦之雅贵有识量，风格峻整。（檀道鸾《续晋阳秋》《世说品藻第九》注） \\n  \\n 谢朗字长度，安次兄据之长子。安早知之，文义艳发，名亚于玄。仕至东阳太守。（檀道鸾《续晋阳秋》《世说言语第二》注） \\n  \\n 〔徙谢安领扬州刺史。安以袁宏为东阳郡。〕宏起家建威参军、安南司马记室。太傅谢安赏宏机捷（原注﹕一作机对）辩速，自吏部郎出为东阳郡，乃祖之于冶亭，使贤皆集。安欲卒迫试之，执手将别，顾就左右取一扇授云：“聊以赠行”。宏应声答曰﹕“辄当奉扬仁风，微彼黎庶。”合坐称其率而当。（原注﹕一作叹其要捷）性直亮，故位不显也，在郡卒。（檀道鸾《续晋阳秋》《世说》注二，《御览》） \\n  \\n 八月立皇后王氏，大赦天下。（檀道鸾《续晋阳秋》《占经》） \\n  \\n 九月九曰，帝讲《孝经》，仆射谢安侍坐，吏部尚书陛（陆）纳、兼侍中卞耽执读，黄门侍郎谢石、吏部袁宏兼执经，中书郎车胤、丹阳尹王混摘句。（檀道鸾《续晋阳秋》《世说》注二，《御览》） \\n  \\n 五月，氐苻坚遣伪帅毛当、苟池（原注﹕二爱原作苻寇）逼西凉州，九（原注﹕《晋纪》作七）月，屠凉州，护理刺史西平公张天锡，送于坚所。冬十月，车骑桓冲遣谘议参军、淮南太守刘波，汛舟淮泗，乘虚致讨，以救凉州。又发三州官吏，移诸流民，悉置淮南也。（檀道鸾《续晋阳秋》《占经》、引，宁康二年有星孛及彗星之应。） \\n  \\n 〔台征谢敷不就。〕谢敷字庆绪，会稽人，崇信释氏。初入太平山中十余年，以长斋供养为业，招引同事，化纳不倦。以母老还南山若耶中。内史郗［愔］表荐之，征博士不就。初，月犯少微星，少微一名处士星。占云：“以处士当之。”时戴逵居剡山，既美才艺而交游贵盛，先敷著名，时人优之。俄而敷死，会计人士以嘲吴人云：“吴中高士，便是求死不得。”（檀道鸾《续晋阳秋》《世说》注六，《初学记》，《御览》） \\n  \\n 四月戊戌，太白入舆鬼。（檀道鸾《续晋阳秋》《占经》，云应四年襄阳等城陷） \\n  \\n 〔郗超主。〕郗党戴桓氏，为其谋主。以父［愔］忠于王室，不令知之。将亡，出一小书箱，付门生云：“本欲焚此，恐官年尊，必以伤愍为毙。我亡后若大损眠食，则呈此箱。”［愔］后果恸悼成疾，门生乃如超旨。则与桓温往返密计。［愔］见均达怒曰﹕“小子死恨晚！”后不复哭。（檀道鸾《续晋阳秋》《世说伤逝第十七》注） \\n  \\n 群议以吴隐之为黄门郎，而隐之貌似太宗。上不忍见，故改焉。（檀道鸾《续晋阳秋》《御览》） \\n  \\n 诏赐会稽王秘阁书八千卷。（檀道鸾《续晋阳秋》《书抄》） \\n  \\n 三月庚辰，夜流星大若三斗器，尾长三丈，从七公西行至招摇，须臾转还东行，至贯索而没。六月，苻坚遣其子丕等十余万人，五道寇襄阳。（檀道鸾《续晋阳秋》《占经》） \\n  \\n 〔进道子骠骑，以谢重为长史。〕谢重字景重，陈郡人。父朗，东阳太守，重明秀有才会，终骠骑长史。（檀道鸾《续晋阳秋》《世说言语第二》注） \\n  \\n 九月，太白昼见在角。（檀道鸾《续晋阳秋》《占经》云应五年皇后王氏崩） \\n  \\n 辛酉，大赦天下。（檀道鸾《续晋阳秋》《占经》） \\n  \\n 二月襄阳城陷。（檀道鸾《续晋阳秋》《占经》云二年太白入舆鬼之应） \\n  \\n 习凿齿以足病废于里巷，苻坚灭樊邓，素闻其名，与释道安俱而致焉。与语大悦，以凿齿蹇，堪半丁，与诸镇书曰﹕“晋氏灭吴，利在二陆；今破汉南，得士一人半耳。”（檀道鸾《续晋阳秋》《御览》引《晋春秋》与此少异） \\n  \\n 习凿齿尝造道安谭论，自赞曰﹕“四海习凿齿。”道安应声曰﹕“弥天释道安。”咸以为妙对。（檀道鸾《续晋阳秋》《世说》） \\n  \\n 四月魏兴城崩。五月彭超攻陷盱眙城。（檀道鸾《续晋阳秋》《占经》云二年太白入舆鬼之应） \\n  \\n 五月丁酉，太白犯东井。（檀道鸾《续晋阳秋》《占经》云应八月韩伯卒） \\n  \\n 六月，雷震（原注﹕二字一作霹雳）含章殿四柱，并杀内史二人。（檀道鸾《续晋阳秋》《占经》，《御览》。一误作太兴元年） \\n  \\n 〔以道子为司徒。〕桓玄尝诣会稽王，道子已醉，对玄张眼属四座云：“桓温作贼。”玄见此辞，伏席流汗，不能起。谢重正色曰﹕“故大肆司马公废昏立明，功全社稷，风尘之论，宜绝圣听。”（檀道鸾《续晋阳秋》《御览》，。《书抄》） \\n  \\n 檀道鸾论之曰﹕“道子可谓易于由言，谢重能解纷纭矣。”（檀道鸾《续晋阳秋》《世说》注二）七月丙子，辰星犯填星。（檀道鸾《续晋阳秋》《占经》云应十月水灾，六年大水） \\n  \\n 八月己巳，领军将军、新除太常韩伯卒。（檀道鸾《续晋阳秋》《占经》云，太白犯东井之应）韩保字康保，颍川人，好学，善言理。历豫章太守、领军将军。（檀道鸾《续晋阳秋》《世说德行第一》注）康保清和有思理，幼为舅殷浩所称。（同上五） \\n  \\n 九月癸未，皇后王氏崩。（檀道鸾《续晋阳秋》《占经》云：三年太白昼见之应） \\n  \\n 冬十月，丹阳、平陵、义兴水灾。（檀道鸾《续晋阳秋》《占经》云：辰星犯填星之应） \\n  \\n 〔以桓伊为豫州刺史。〕伊字叔夏，谯国銍人。父景，护军将军。伊少有才艺，又善声律，加以标悟省率，为王、刘所知。累迁豫州刺史，赠右将军。（檀道鸾《续晋阳秋》·《世说·方正第五》注） \\n  \\n 〔八月，苻坚大举入寇。遣谢石、谢玄、桓伊等距之。十一月，大破秦兵于肥水。〕初，苻坚南寇，京师大震。谢玄入问讨御之方，谢安夷然无惧色。方命驾出墅，与兄子玄围棋，夜还脑处分，少曰皆班。玄等既破贼，有驿书至，安方对客围棋，看看书既毕，摄放床上，了无喜色（原注﹕一作容），还棋如故。客问之，安徐答云：“小儿辈遂已破贼。”客罢还。内过户限，安心喜甚，不觉屐屐齿之折。其矫情镇物，高量如此也。（檀道鸾《续晋阳秋》《御览》，《世说》注四） \\n  \\n 〔苻坚还长安，行至渑池。慕容垂请奉诏书镇慰北鄙。〕苻坚之遣慕容垂，侍中权翼谏，不听。于是翼乃夜私遣壮士要路而击之。垂是夜梦行路，路穷。又见孔子墓傍坟有八。觉而心恶性之，召占梦者占之，曰﹕“行路穷，道尽也，不可行。孔子名丘，八以配丘，此兵字，路必有伏兵，深宜慎之。”于是垂遂别路而进，翼伏兵出遂不擒之。（檀道鸾《续晋阳秋》《御览》） \\n  \\n 〔以王国宝为尚书郎。国宝与道子狎昵，乃谮谢安于道子，使离间之。求进之徒多毁短安，帝稍疏忌之。〕右将军桓伊善音乐，孝武饮燕，谢安侍坐。帝命伊吹笛。伊神色无怍（原注﹕一作忤），既吹为一弄，乃放笛云：“臣于筝乃不如笛，然自足以韵合歌管。臣有一奴，善吹笛；且相便中，请进之。”帝赏其放率，听召奴。奴既至，吹笛，伊抚筝而歌怨诗，因以谏也。（檀道鸾《续晋阳秋》《世说任诞第二三》注） \\n  \\n 〔二月，桓冲卒。〕桓冲本以将相异宜，才用不同，忖己德量，不及谢安。故解杭州以让安。自谓少经军镇，及为荆州，闻苻坚自出淮、肥，深以根本为虑，遣其随身精兵三千人赴京师。时安已遣诸军，且欲外示闲暇，因令冲军还。冲大肆惊曰﹕“谢安乃有庙堂之量，不闲将略。吾量贼必破襄阳，而并力淮、肥。今大敌果至。方游谈示暇，遣诸不经事年少，而京师实寡弱，天下谁知？吾其左衽矣！”俄闻大勋克举，惭慨而薨。（檀道鸾《续晋阳秋》《世说尤悔第三三》注） \\n  \\n 〔三月以谢安为太保。〕张华死后，中台遂拆。太元中还阴敛正，中国以为谢太傅祖德之所致也。（檀道鸾《续晋阳秋》《占经》） \\n  \\n 〔王蕴卒。〕蕴素嗜酒，末年尤甚，在会稽略少醒焉。（檀道鸾《续晋阳秋》《世说任诞第二十三》注） \\n  \\n 十月辛亥，曰有食之。时有张五虎、路六根等谋反，诸葛侃由诱斩之，灭其凶党。（檀道鸾《续晋阳秋》《占经》） \\n  \\n 〔谢安薨。〕安弘雅有气，风神调畅也。（檀道鸾《续晋阳秋》《世说赏誉第八》注） \\n  \\n 自中原丧乱，民离本域，江左造创，豪族并兼，或客寓流离，名籍不立。太元中，外御强氐，［搜］简民实，三吴颇加澄检，正其里伍。其中时有山湖遁逸，往来都邑者。后将军安方接客，时人有于坐言﹕宜纠舍藏之失者。安每以厚德化物，去其烦细，又以强寇入境，不宜加动人情。乃答之云：“卿所忧，在于客耳！然不尔，何以为京都？”言者有惭色。（檀道鸾《续晋阳秋》《世说政事第三》注） \\n  \\n 晋隆和中，河东裴启撰汉魏以来迄于今时言语应对之可称者，谓之《语林》。时人所好其事，文遂流行。后说太傅事不实，而有人于谢坐叙其黄公酒垆，司徒王［珣］为之赋，谢公加以与王不协，乃云：“君遂复作裴郎学。”自是众咸鄙其事矣。安乡人有罢中宿县，还诣安者，安问其归资。答曰﹕“岭南雕敝，惟有五万蒲葵扇，又以非时为滞货。”安乃取其一中者捉之，于是京师士庶竞慕而取焉。价增数倍，旬曰无卖。夫所好生羽毛，所恶成疮痏谢相一言，挫成美于千载，及其所与，崇虚价于百金。上之爱憎与夺，可不慎哉！（檀道鸾《续晋阳秋》《世说轻诋第二六》注） \\n  \\n 王献之少而标迈，不循常贯而最其胜会，故为中书令。（檀道鸾《续晋阳秋》《初学记》） \\n  \\n 献之虽不修常官，而容止不妄。（檀道鸾《续晋阳秋》《世说雅量第六》注） \\n  \\n 献之文义并非所长，而能撮其要会，故擅名一时，为风流之冠也。（檀道鸾《续晋阳秋》《世说品藻第九》注） \\n  \\n 王献之为中书令，卒。王［珉］代之。时人曰﹕“大小王令。”（檀道鸾《续晋阳秋》《世说政事第三》注） \\n  \\n 〔以谢玄为会稽内史，张玄之为吴兴太守。〕张玄之，字祖希，吴郡太守澄之孙也。少以学显，历吏部尚书，出为冠军将军、吴兴太守。与会稽内史谢玄同时之郡。论者以为南北之望。玄之名亚谢玄，时亦称南北二玄，卒于郡。（檀道鸾《续晋阳秋》《世说言语第二》注） \\n  \\n 〔四月，尊母李夫人为皇太妃。〕初，太宗诸子继夭，乃令扈谦卜，云：“后房有一女，当诞二男，其一终大盛。”帝乃召相者示诸宠妾，皆曰非其人。又示诸妇，时织坊中有一人，形长色黑，宫人谓之昆仑奴。至，相者惊曰﹕“此其人也！”帝以大计幸之，生烈宗也。（檀道鸾《续晋阳秋》《御览》） \\n  \\n 李太后在会稽王宫，梦两龙枕膝，曰月入怀。其后果以相者之言见幸太宗，凡生烈宗、会稽王道子及鄱阳公主焉。（檀道鸾《续晋阳秋》《御览》） \\n  \\n 六月癸酉，太白昼见，经天在柳。（檀道鸾《续晋阳秋》《占经》云，应谢玄薨及刘黎称号） \\n  \\n 〔癸卯，征处士戴逵。〕逵善图画，穷巧丹青也。（檀道鸾《续晋阳秋》《世说》注四） \\n  \\n 逵不乐当世，以琴书自娱，隐会稽剡山。国子博士征，不就。（檀道鸾《续晋阳秋》《世说》注四） \\n  \\n 十月庚午，太白昼见在斗。（檀道鸾《续晋阳秋》《占经》云：应谢玄薨及刘黎称号） \\n  \\n 左将军康乐公谢玄薨。（檀道鸾《续晋阳秋》《占经》云：十二年太白昼见之应） \\n  \\n 玄识局贞正，有经国之才略。（檀道鸾《续晋阳秋》《世说识鉴第七》注） \\n  \\n 〔王［珉］卒。〕［珉］风情秀发，才辞富赡。（檀道鸾《续晋阳秋》《世说赏誉第八》注） \\n  \\n ［珉］有隽才，与兄［珣］并有名，而声出［珣］右。故时人为之语曰﹕“法护非不佳，阿弥难为兄。”（檀道鸾《续晋阳秋》《世说》注五，《御览》） \\n  \\n 彭城夭贼刘黎称号，谢玄出屯彭城，经略中州。（原注﹕置戍而还，又卒也。《占据经》云：十二年太白昼见之应。原缺，以意旁补以俟考） \\n  \\n 〔道子骄恣，帝不能运。欲用王恭、殷仲堪为藩镇以制之。王雅谏，不从。以王恭都督青、兖等州军事。〕初，淮陵内史虞珧子妻裴，以尺牍辩利，兼服食绝谷，常衣黄衣，状若学道，司马道子常延致，甚悦其才。每与百官饮宴，尊尊衣豫焉。悉令与宾客谈，重任皆为降节。王恭辞曰﹕“恭闻男女之别，国之大节，未闻宰相之坐有失行妇人。”举坐竦然。道子为惭。（檀道鸾《续晋阳秋》《御览》） \\n  \\n 孝武好览文艺，诏著作郎徐广校秘阁四部，见书凡三万六千卷。（檀道鸾《续晋阳秋》《玉海》、） \\n  \\n 以殷仲堪都督荆、益、宁州军事。仲堪，仲文之从兄也。少有美誉。（檀道鸾《续晋阳秋》《世说》赏誉第八）注） \\n  \\n 王谧为秘书丞，乃表前尚书殷允、中书郎张敞、太子后率郗俭之。故太常桓石秀是多书之家，请秘书郎分局采借。（檀道鸾《续晋阳秋》《御览》） \\n  \\n 〔姚苌死，子兴嗣。兴字略。〕姚略好书，有青箱赤轴。（檀道鸾《续晋阳秋》《书抄》） \\n  \\n 十月癸酉，荧惑、填星、太白同在氐房。（檀道鸾《续晋阳秋》《占经》） \\n  \\n 十一月甲申，荧惑犯钩钤（檀道鸾《续晋阳秋》《占经》云：应帝崩） \\n  \\n 三月庚辰，曰有食之。（檀道鸾《续晋阳秋》《占经》﹕应帝崩） \\n  \\n 九月庚申，帝崩。（檀道鸾《续晋阳秋》《占经》、云：上曰食及荧惑犯钩钤之应） \\n  \\n 初，帝耽于色。末年殆为长夜之饮，醒时既少，多居内殿，留连于盘尊之间。时张贵人宠冠后宫，威行阃内，年几三十。帝妙列伎乐，陪侍嫔少，乃笑而戏之云：“汝已年当废矣，吾已属诸妹，少矣。”贵入潜怒，上不觉。上稍醉卧，贵人遂令其婢蒙之以被，既绝，云以压崩。至丑时，方迁登太极前殿。（檀道鸾《续晋阳秋》《御览》） \\n  \\n ★　安帝 \\n  \\n 三月丙辰，太白犯东井。（檀道鸾《续晋阳秋》《占经》） \\n  \\n 王恭等举兵，以讨国宝及绪为名。道子遣使谢恭，故后将军王国宝于狱赐死，左将军王绪斩于市也。（檀道鸾《续晋阳秋》《占经》﹕云上太白犯东井之应） \\n  \\n 〔道子忌王、殷之逼，树腹心于外以自卫。〕王恭副惧祸难，抗表起兵。遣左将军谢琰讨恭。恭败走曲阿，为湖蒲尉所擒。初，道子与恭善，欲载出都，面相折数。闻西军之逼，乃令于儿塘赞成之，枭首于东桁也。（檀道鸾《续晋阳秋》《世说仇隙第三六》注） \\n  \\n 〔道者使间桓玄置仲堪，内虽疑阻而势犹合，乃加玄都督。玄因袭江陵，仲堪遇害。〕仲堪父曾有失心病，仲堪腰不解带，弥年父卒。（檀道鸾《续晋阳秋》《世说纰漏第三四》注） \\n  \\n 〔王［珣］卒。〕王［珣］尝之吴郡，就汰公道人宿。汰公设豆藿糜，汰公自啖一大瓯，［珣］强进半瓯。须臾［珣］设精馔果炙毕备，汰公都无所啖。（檀道鸾《续晋阳秋》《书抄》） \\n  \\n 〔谢阎王为孙恩所败，死之。〕会稽太守谢阎王拒孙恩，恩帐下都督张猛于后斫马，阎王堕地，遂杀之。高祖左里之捷，生擒猛，遂阎王小子混，混刳肝生食之。（檀道鸾《续晋阳秋》《御览》） \\n  \\n 〔八月王雅卒。〕王雅字茂德，东海剡人，为右仆射。（檀道鸾《续晋阳秋》《文选奏弹王源》注） \\n  \\n 〔十二月元显解录尚书，复加尚书令。吏部尚书车胤以其骄恣，白道子请抑之。元显谓其徒曰﹕“胤间我父子！”胤惧自杀。〕胤既博学多闻，又善于激赏。当时每有盛坐，胤必同之。皆云：“无车公不乐。”太傅公（原注﹕即道子）游集之曰，开筵以待之。累迁丹阳尹、护军将军、吏部尚书。（檀道鸾《续晋阳秋》《世说》识鉴第七）注） \\n  \\n 〔孙恩陷沪渎，袁山松死之。〕山松，陈郡人。祖乔，益州刺史。父方平，义兴太守。山松历秘书监、五国内史。孙恩作乱，见害。（檀道鸾《续晋阳秋》《世说排调第二五》注） \\n  \\n 袁山松善音乐。北人旧曲歌有《行路难曲》，辞颇疏质。山松好之，乃为文其章句，婉其节制。每因酒酣，从而歌之。听者莫不流涕。初，样昙善唱乐，桓伊能挽歌，及山松以《行路难》继之，时人谓之三绝。（檀道鸾《续晋阳秋》《世说》注七，《御览》） \\n  \\n 〔以元显为骠骑大将军，讨桓玄。〕殷仲文字仲文，陈郡人。祖融，太常；父康，吴兴太守。（檀道鸾《续晋阳秋》《世说》注二）仲文雅有才藻，着文数十篇。（檀道鸾《续晋阳秋》《世说》注三）为骠骑行参军，以桓玄之姊夫（原注﹕左迁新安太守。《文选南州桓公九井作》注，末句脱，依事旁补以俟考） \\n  \\n 〔王师败绩，元显遇害，玄自总百揆。〕仲文闻玄平京邑，弃郡投焉。玄甚悦之，引为谘议参军。时王谧见礼而不亲，卞范之被亲而是礼，其宠遇隆重，兼于王、卞矣。（檀道鸾《续晋阳秋》《世说言语第二》注） \\n  \\n 〔玄以牢之为会稽内史，牢之自杀。〕刘牢之字道坚，彭城人。世以将显。父遁，征虏将军。牢之沉毅多计数，为谢玄参军。苻坚之役，以骁猛成功。及平王恭，转徐州刺史。桓玄下都，以牢之为前锋，行征西将军。玄至归降，用为会稽内史，于解其兵。奔而缢死。（檀道鸾《续晋阳秋》《世说文学第四》注） \\n  \\n 〔十一月，玄逼帝禅位，迁帝于永安宫。孔璞奉梁王奔寿阳。〕梁王珍之，字景度。（檀道鸾《续晋阳秋》《世说》豪爽第十三）注） \\n  \\n 〔十二月。〕玄僭位，以仲文为长史。（檀道鸾《续晋阳秋》《文选南州桓公九井作》注） \\n  \\n 玄篡位，仲文以佐命亲贵，厚自封崇。舆马器服，穷极绮丽，后房妓妾数十，丝竹不绝音。性甚贪吝，多纳贿赂，家累千金，常若不足。（檀道鸾《续晋阳秋》《世说言语第二》注） \\n  \\n 〔举王谈为孝廉，不应。〕王谈年十许岁，父为邻人窦度所杀。谈阴有复仇之志，年十八密贵市利插刃，阳若为耕耘者。度常乘船出入，经一桥下，谈伺度行还，于桥上以插斩之，应手而死。既而归罪有司，太守孔岩义其孝男，列上宥之。（檀道鸾《续晋阳秋》《御览》） \\n  \\n 〔刘裕、何无忌、刘毅、魏咏之等举义兵。〕何无忌母，刘牢之姊也。无忌与宋高祖谋，夜于屏风里制檄文，母潜橙登于屏风上窥之。既知其事，大喜谓曰﹕“汝能如此，吾仇耻雪矣。”（檀道鸾《续晋阳秋》《类聚》，《御览》、、） \\n  \\n 刘毅至黑，时人谓之铁色。（檀道鸾《续晋阳秋》《御览》） \\n  \\n 魏咏之生而兔缺，相者云后当贵，年十八，闻荆州殷仲堪帐下有术人能治之，因西上。仲堪与语，令师看焉。语曰﹕“可割补之，但应百曰食粥不语。”笑咏之曰﹕“半年不语，亦当治之，况百曰也。”师为治而差。（檀道鸾《续晋阳秋》《御览》） \\n  \\n 〔裕等入京口，斩桓修以徇。〕修少为玄所侮，于言端常嗤鄙之。（檀道鸾《续晋阳秋》《世说派调第二五》注） \\n  \\n 〔五月刘毅及玄战于峥嵘洲，大破之。〕玄既败，仲文奉何、王二后，先投义军，累迁侍中、尚书。（檀道鸾《续晋阳秋》《世说言语第二》注） \\n  \\n 〔玄欲奔汉中，益州都督冯迁斩玄于貊盘洲。〕桓玄庶母马氏，本袁真之妓也，与同列薛氏。国外氏夏夜同出，月下有铜盆，水在其侧。见流星堕盆中，惊喜共视，见星如二寸火珠，于水底［冏］然明净，乃相谓曰﹕“此吉祥也，谁当应之？”于是薛、郭更以瓢杓接取，并不得。马最后取，星正入瓢中，便饮之。既而若有感焉，俄而怀玄，玄虽篡位不终，而数年之中，荣贵极矣。（檀道鸾《续晋阳秋》《类聚》，《御览》、，《编珠》） \\n  \\n 桓玄在姑孰起斋，画为龙，名曰“盘龙斋”。及败，六毅居之。刘一字盘龙。（檀道鸾《续晋阳秋》《占经》） \\n  \\n 〔三月帝至建康。〕帝初反正，仲文抗表，自解尚书。（檀道鸾《续晋阳秋》《文选解尚书表》注） \\n  \\n 〔以卢循为广州。〕卢循为广州，州无面。每得，分饷未周遍文武，则不食也。其仁如此。（檀道鸾《续晋阳秋》《御览》） \\n  \\n 〔五月，玄余当桓亮、苻宏都寇湘州，刘毅等讨平之。〕桓亮字景真，大司马温之孙。父济，给事中。叔父玄篡逆见诛。亮屯兵于长沙，自号湘州刺史。杀太宰甄恭、衡阳前太守韩绘之等十余人。为刘毅军人郭珍斩之。（檀道鸾《续晋阳秋》《世说贤媛第十九》注） \\n  \\n 宏，苻坚太子也。坚为姚苌所杀，宏将母妻来投，诏赐田宅。（檀道鸾《续晋阳秋》《世说轻诋第二六》注） \\n  \\n 〔是年，〕云都高山有金鸡，青黄色，飞集岩谷间。（檀道鸾《续晋阳秋》《白帖》） \\n  \\n 〔以顾恺之为散骑常侍。〕恺之矜伐过实，讣年少因相称誉，以为戏弄。为散骑常侍，与谢瞻连省，夜于月下长咏，自云得先贤风致，瞻每遥称赞之。恺之得此弥自力忘倦。瞻将眠，语捶脚人令代焉，恺之不觉有异，遂几申旦而后止。（檀道鸾《续晋阳秋》《世说》注三，《御览》） \\n  \\n 恺之图写特妙。（檀道鸾《续晋阳秋》《世说巧艺第二一》注） \\n  \\n 〔闰二月杀殷仲文。〕仲文出为东阳太守，愈益愤怒，后照镜不见其面，数曰而祸及。（檀道鸾《续晋阳秋》《文选南州桓公九并作》注）以罪伏诛。（檀道鸾《续晋阳秋》《世说》注二） \\n  \\n 〔四月孔安国卒。〕孔安国字安国，会稽山阴人，车骑愉第六子，少而孤贫，能善树节，以儒素见称。历侍中、太常、尚书，迁左仆射特进，卒。（檀道鸾《续晋阳秋》《世说》德行第一）注） \\n  \\n 〔九月，裕矫诏谓刘毅枸逆南夏，藩、混助乱。害刘藩及谢混。〕谢混字叔源，求领戎行，拜征虏将军。（檀道鸾《续晋阳秋》《书抄》） \\n  \\n 太尉伐羌于济口，入河。索虏遣将鹅（娥）青，将步骑十万于河北，声云救羌。太尉遣队主丁吘以车五百乘上北岸，为却月阵，相去一步，车置七人，授以长白眊槊。（原注﹕命朱超石驰赴之。魏兵奔溃，斩青将阿薄干，《御览》） \\n  \\n 十二月帝崩。 \\n  \\n ★　恭帝 \\n  \\n 〔立皇后褚氏。〕褚爽字茂弘，河南人，太傅裒之孙，秘书监韶之子。太傅谢安见其少时，叹曰﹕“若期生不佳，我不复论士。”及长，果俊迈有风气。好老庄之言，当世荣誉，弗之屑也。唯与殷仲堪善。累迁中书郎、义兴太守，女为恭帝皇后。（檀道鸾《续晋阳秋》《世说》识鉴第七）注） \\n  \\n 王弘为江州刺史，陶潜九月九曰无酒，于宅边东篱下菊丛中，摘盈把，坐其侧。未几（原注﹕二字一作久之）望见一白衣人至，乃刺史王宏送酒也。即便就酌而后归。（檀道鸾《续晋阳秋》《初学记》，《御览》、） \\n  \\n 江州刺史王宏，造陶渊明。渊明无履，宏从人脱履以给之，语左右为彭泽作履。左右请履度，渊明于众坐申脚，令度。及履至，着而不疑。（檀道鸾《续晋阳秋》《御览》） \\n  \\n 六月禅宋。 \\n  \\n 驶，安皇不慧，起居动止不自己出。帝每仕左右，虽温良饥饱之中而恭谨备焉，时人称其顺惕。又雅信佛教捐财货十万，造丈六金像于瓦官寺。斋曰迎像入宫，步从十许里。安皇帝归陵，有诏当出送，八座奏谏，以为当加珍摄，乃止。（檀道鸾《续晋阳秋》《御览》） \\n  \\n 隋郡二上甘露降。摄阳县垂禾露凝十余里。（檀道鸾《续晋阳秋》《初学记》，姑附于末，俟检录正） \\n  \\n 《续晋阳秋》补遗，摘自黄［奭］辑本 \\n  \\n ★　王［珉］ \\n  \\n 中书令王［珉］好捉白团扇，其仕人谢芳歌，因以为曲。（说郛） \\n  \\n ★　崔祖思 \\n  \\n 清河崔祖思死，家无余财，有书八千卷。上闻，嗟叹良久，乃以葛屯谷百五斛（原注﹕百五二字疑颠倒）赐其家，曰﹕“葛屯亦吾之垣，下令后世知其见异。（《说郛》） \\n  \\n ★　苻坚 \\n  \\n 苻坚未败，长安市鬼夜哭一月止。（檀道鸾《续晋阳秋》《说郛》） \\n  \\n 《续晋阳秋》完 \\n  \\n  \\n 　 \\n  \\n  \\n 　"}
