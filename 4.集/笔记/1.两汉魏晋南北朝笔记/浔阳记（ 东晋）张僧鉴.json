{"章节": "浔阳记（ 东晋）张僧鉴", "正文": "　 \\n 　 \\n 　 \\n 浔阳记 \\n 　 \\n 东晋·张僧鉴 \\n 庐山顶上有湖，广数顷，有杨梅山桃。止得于上饱啖，不得将去。 \\n 庐山西南有康王谷，又有北岭城。天欲雨，辄闻鼓角萧管之声。 \\n 鸡笼山下，涧中有数处累石，若有人功。水常深尺余，朝夕辄有涌泉溢出，如潮水，时刻不差，朔望尤大，号为潮泉。 \\n 溢城，灌婴所筑。建安中，孙权经此城，自标井地，令人掘之，正得故井。有石铭云：“汉六年，颖阴侯所开。十云三百年当塞，塞后不满百年，当为应运者所开。”权见铭，欣悦，以为己瑞，时咸异之。井甚深，大江有风浪，此井辄动。土人呼为浪井。 \\n 稽亭，北瞰大江，南望高岳，淹留远客。因以为名焉。浔阳城东门通大桥，常有蛟为百姓害。董奉疏符沉水，片少见一蛟死，浮出。 \\n 黄金山有柟树，一年东边荣西边枯，后年西边荣东边枯，年年如此。张华曰交让者，此是也。 \\n 麻姑山上，人登之，有物人形，眼、鼻、口、面、无臂、脚，俗名之枫子鬼。 \\n 潯陽記（晉）張僧鑒撰 \\n （四庫全書·子部·雜家類·雜纂之屬·説郛卷六十一下） \\n 廬山頂上有湖廣數頃有楊梅山桃止得於上飽噉不得將去 \\n 廬山西南有康王谷又有北嶺城天欲雨輒聞皷角簫管之聲 \\n 鷄籠山下澗中有數處累石若有人功水常深尺餘朝夕輒有湧泉溢出如潮水時刻不差朔望尤大號為潮泉 \\n 湓城灌嬰所築建安中孫權經此城自標井地令人掘之正得故井有石銘云漢六年潁隂侯所開卜云三百年當塞塞後不滿百年當為應運者所開權見銘欣悦以為已瑞時咸異之井甚深大江有風浪此井輒動土人呼為浪井 \\n 稽亭北瞰大江南望高岳淹留逺客因以為名焉 \\n 潯陽城東門通大橋常有蛟為百姓害董奉疏符沉水中少頃一蛟死浮出 \\n 黄金山有柟樹一年東邊榮西邊枯後年西邊榮東邊枯年年如此張華曰交讓者此是也 \\n 麻姑山上人登之有物人形眼鼻口面無臂脚俗名之楓子鬼 \\n  \\n 　 \\n  \\n  \\n 　"}
