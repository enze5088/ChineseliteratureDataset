{"章节": "交州记（晋）刘欣期", "正文": "　 \\n 　 \\n 　 \\n 交州记 \\n 　 \\n 晋·刘欣期 \\n ●竹鼠 \\n 竹鼠，如小猫大，食竹提，出封溪县。 \\n ●金碮屐 \\n 赵妪者，九真军安县女子。乳长数尺，不家，入山聚群盗，常着金擒碮屐。 \\n ●古度树 \\n 古度树，不花而实，实从皮中出，大如安石榴，色赤可食。其实中如有蒲梨者，取之为粽，数曰不煮，皆化成虫，如蚁有翼，穿皮飞出，著屋正黑。 \\n ●多感子 \\n 多感子，黄色，围一寸。 \\n ●柳浆 \\n 柳子有浆，截花以竹筒承其汁，作酒饮之，亦醉也。 \\n ●合浦杉 \\n 合浦东二百里，有一杉树，叶落入风，入洛阳城内。汉时善相者云：“此休征当出王者。”故遣千人伐树，役夫多死。三百人坐断株上食，过足相容。 \\n ●土肉为臛 \\n 九真太守陶璜立郡筑城，于土穴中得一白色，形似蚕蛹，无头，长数十丈，大余围，软软动，莫能名。割腹有肉如猪豚，遂以为臛。甚香，羹璜啖一杯，三军尽食。 \\n ●黉炙 \\n 黉鱼，其形如龟，十二足，子如麻，子可为酱，色黑，足似蟹，在腹。雌负雄而行，南方作灸啖之。 \\n  \\n 　 \\n  \\n  \\n 　"}
