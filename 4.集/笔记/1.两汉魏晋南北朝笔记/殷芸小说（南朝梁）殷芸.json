{"章节": "殷芸小说（南朝梁）殷芸", "正文": "　 \\n 　 \\n 　 \\n 殷芸小说 \\n 　 \\n 南朝梁·殷芸编纂　 \\n 殷芸（西元四七一～五二九年），字灌疏，陈郡长平（河南西华东北）人，南朝梁文学家。齐永明中，曾为宜都王行参军。梁天监初，担任西中郎主簿，后来从军，担任临川王记室。天监七年（五○八），迁通直散骑侍郎，兼任中书通事舍人。十年（五一一），除通直散骑侍郎，兼任尚书左丞，又兼任中书舍人。后来又迁国子博士、昭明太子侍读、西中郎豫章王长史、领丹阳尹丞，累迁通直散骑常侍、秘书监、司徒长史。普通六年（五二五），直东宫学士省。大通三年卒，年五十九。 \\n 殷芸性情风流倜傥，不拘小节。但洁身自爱，不妄交游，门无杂客。且励勤学，博洽群书。武帝时曾经命作小说三十卷，世称殷芸小说。至隋时此书已不完全，仅存十卷。宋代因避太祖父弘殷讳，改称商芸小说。明初此书尚存，以后不见，如今只有零篇散见于续谈助及原本说郛中。近人鲁氏古小说钩沈中有辑本。殷芸小说是采集群书而成的，如世说、冲波传、鬼谷先生书等。而编排的次第，则以时代为先后，只把帝王的事迹愤于卷首，继以周、汉，终于南齐。这是研究中国古典小说重要的资料。（赖桥本） \\n ●卷一　秦汉魏晋宋诸帝 \\n 1.齐鬲城东有蒲台，秦始皇所顿处。时始皇在台下萦蒲系马，至今蒲生犹萦，俗谓之始皇蒲。　 \\n 始皇作石桥，欲过海观日出处。时有神人能驱石下海，石去不速，神人辄鞭之，皆流血，至今悉赤。阳城十一山石尽起东倾，如相随状，至今犹尔。　 \\n 秦皇于海中作石桥，或云：非人功所建，海神为之竖柱。始皇感其惠，乃通敬于神，求与相见。神云：“我形丑，约莫图我形，当与帝会。”始皇乃从石桥入海三十里，与神人相见。左右巧者潜以脚画神形。神怒曰：“速去。”即转马，前脚犹立，后脚随崩，仅得登岸。 \\n 2.秦始皇时，长人十二，见于临洮，皆夷服，于是铸铜为十二枚以写之。盖汉十二帝之瑞也。　 \\n 3.荥阳板渚津南原上有厄井，父老云：汉高祖曾避项羽于此井，为双鸠所救。故俗语云：“汉祖避时难，隐身厄井间，双鸠集其上，谁知下有人？”汉朝每正旦辄放双鸠，起于此。 \\n 4.汉高祖手敕太子云：“吾遭乱世，生不读书，当秦禁学问，又自喜，谓读书无所益。洎践阼以来，时方省书，乃使人知作者之意，追思昔所行多不是。” \\n 又云：“尧舜不以天下与子，而与他人，此非为不惜天下，但子不中立耳！人有好牛马尚惜，况天下邪？吾以汝是元子，早有立意，兼群臣咸称汝友四皓，吾所不能致，而为汝来，为可任大事也。今定汝为嗣。” \\n 又云：“吾生不学书，但读书问字而遂知耳，以此故不大工，然亦足自解。今视汝书，犹不如吾，汝可勤学习。每上疏，宜自书，勿使吏人也。”　 \\n 又云：“汝见萧、曹、张、陈诸公侯，吾同时人，年倍于汝者，皆拜，并语汝诸弟。”　 \\n 又云：“吾得病遂困，以如意母子相累，其余诸子皆足自立，哀此儿犹小也。” \\n 5.高祖初入咸阳宫，周行府库，金玉珍宝，不可称言。其尤惊异者，有青玉九枝灯，高七尺五寸，下作盘龙，以口衔灯，灯燃则鳞甲皆动，烂炳若列星而盈室焉。复铸铜人十二枚，坐皆高三尺，列于一筵上，琴瑟笙竽，各有所执，皆点缀华彩，俨若主人。筵下有二铜管，上口高数尺，出筵后，其一管空，一管有绳，大如指，使一人吹管，一人约绳，则琴瑟笙竽等皆作，与真乐不殊。有琴长六尺，安十三弦二十六徽，用七宝饰之，铭曰：“璠玙之乐。”玉笛长二尺三寸，六孔，吹之，则见车马山林，隐嶙相次；吹息，则不复见，铭曰：“昭华之管。”有方镜，广四尺，高五尺九寸，表里有明，人直来照之，影则倒见，以手掩心而照之，则知病之所在，见肠胃五脏，历然无碍。又女子有邪心，则胆张心动。始皇常以照宫人，胆张心（缺） \\n  \\n 6.晋武库失火，汉高祖斩蛇剑穿屋而飞。　 \\n 7.文帝自代还，有良马九匹，皆天下之骏马也。一名浮云，一名赤电，一名绝群，一名逸骠，一名飞燕，一名绿螭，一名龙子，一名璘驹，一名绝尘，号为九逸。有来宣能御马，代王号为王良。俱还代邸。　 \\n 8.汉武帝尝微行，造主人家。家有婢，有国色，帝悦之，因留宿，夜与主卧。有一书生，亦寄宿，善天文，忽见客星将掩帝星甚逼，书生大惊，连呼“咄咄”，不觉声高。乃见一男子，持刀将欲入，闻书生声急，谓为已故，遂蹙缩走去，客星应时而退。如是者数遍。帝闻其声，异而召问之，书生具说所见，帝乃悟曰：“此人必婢婿，将欲肆其凶恶于朕。”乃召集期门、羽林，语主人曰：“朕天子也。”于是擒拿问之，服而诛。后，帝叹曰：“斯盖天启书生之心，以扶佑朕躬。”乃厚赐书生。　 \\n 9.武帝时，长安巧工丁绶者，为恒满灯，七龙五凤，杂以芙蓉莲藕之奇。又作卧褥香炉，一名被中香炉，本出房风，其法后绝，至绶始更为之，机环运转四周，而炉体常平，可致之被褥，故以为名。又作九层博山香炉，镂为奇禽怪兽，穷诸灵异，皆能自然转动。又作七轮扇，轮大皆径尺，相连续，一人运之，则满堂皆寒战焉。　 \\n 10.孙氏《瑞应图》云：“神鼎者，文质精也。知吉凶，知存亡，能轻能重，能息能行，不灼自沸，不汲自盈，中生五味。昔黄帝作鼎，象太乙；禹治水，收天下美铜，以为九鼎，象九州。王者兴则出，衰则去。” \\n 《说苑》云：“孝武时，汾阴人得宝鼎，献之甘泉宫。群臣毕贺，上寿曰：‘陛下得周鼎。’侍中吾丘寿王曰：‘非周鼎。’上召问之，曰：‘群臣皆谓周鼎，尔独以为非，何也？有说则生，无说则死。’寿王对曰：‘臣安敢无说！臣闻周德者，始于后稷，成于文、武，显于周公；德泽上畅于天，下漏于三泉，上天报应，鼎为周出。今汉继周，昭德显行，六合和同，至陛下之身而逾盛，天瑞并至。昔秦始皇亲求鼎于彭城而不得，天昭有德，神宝自至。此天所以遗汉，乃汉鼎，非周鼎也。’上曰：‘善！’” \\n 魏文帝《典论》亦云：“墨子曰：‘昔夏后启使飞廉折金于郴山，以铸鼎于昆吾，使翁难乙灼白若之龟。鼎成，四定而方，不灼自烹，不举自藏，不迁自行。’” \\n 《拾遗录》云：“周末大乱，九鼎飞入天池。”《末世书论》云：“入泗水。”声转，谬焉。　 \\n 11.汉武帝过李夫人，就取玉簪搔头。自此后宫人搔头皆用玉，玉价倍贵焉。 \\n 又以象牙为篦，赐李夫人。　 \\n 12.武帝为七宝床、襍宝案、厕宝屏风、列宝帐，设于桂宫，时人谓之四宝宫。 \\n 13.成帝设云帐、云幄、云幕于甘泉宫紫殿，世谓之三云殿。　 \\n 14.汉成帝好蹙鞠，群臣以蹙鞠劳体，非尊者所宜。帝曰：“朕好之，可择似此而不劳者奏之。”刘向奏弹棋以献。帝大悦，赐之青羔裘、紫丝履，服以朝觐。　 \\n 15.或言始于魏文帝宫人妆奁之戏，帝为之特妙，能用手巾角拂之。有人自言能，令试之，以葛巾低头拂之，更妙于帝。　 \\n 16.汉帝及侯王送死，皆用珠襦玉匣。 \\n 17.魏武少时，尝与袁绍好为游侠观人新婚，因潜入主人园中，夜叫呼云：“有偷儿至。”青庐中人皆出观，魏武乃入，抽刃劫新妇。与绍还出，失道，坠枳棘中。绍不能动。帝复大呼：“偷儿今在此。”绍惶迫，自掷出，遂以俱死。 \\n 魏武又尝云：“人欲危己，己辄心动。”因语所亲小人云：“汝怀刃密来我侧，我心必动，便戮汝，汝但勿言，当厚相报。”侍者信焉，不以为惧，遂斩之。此人至死不知也。左右以为实，谋逆者挫气矣。 \\n 又袁绍年少时，曾夜遣人以剑掷魏武，少下，不著。魏武揆其后来必高，因帖卧床上，剑至，果高。　 \\n 魏武又云：“我眠中不可妄近，近辄斫人，亦不自觉，左右宜慎之！”后乃佯冻，所幸小人窃以被覆之，因便斫杀。自尔每眠，左右莫敢近之。 \\n 18.魏武将见匈奴使，自以形陋，不足怀远国，使崔季代当坐，自捉刀立床头。事毕，令间谍问曰：“魏王何如？”使曰：“魏王邪望非常，然床头捉刀人，乃英雄也！”魏武闻之，驰杀此使。　 \\n 19.陵云台上，楼观极盛。初造时，先称众材，俾轻重相称，乃结构。故虽高，而随风动摇，终不坏。魏明帝登而惧其倾侧，命以大木扶之。未几毁坏。论者谓轻重力偏故也。　 \\n 20.晋咸康中，有士人周谓者，死而复生。言天帝召见，引升殿，仰视帝，面方一尺，问左右曰：“是古张天帝邪？”答云：“上古天帝，久已圣去，此近曹明帝也。”　 \\n 21.晋明帝为太子时，闻元帝沐，上启云：“臣绍言，伏蒙吉日沐头，老寿多宜，谨拜表贺。”答云：“春正月沐头，至今大垢臭，故力沐耳！得启，知汝孝爱，当如今言，父子享禄长生也。”又启云：“伏闻沐久，想劳极，不审尊体何如？”答云：“去垢甚佳，身不极劳也。” \\n 22.晋成帝时，庾后临明，南顿王宗为禁旅官，典管钥。诸庾数密表疏宗，宗骂言云：“是汝家门阁邪？”诸庾甚忿之，托党苏峻诛之。后帝问左右：“见宗室有白头老翁何在？”答：“同苏峻作贼已诛。”帝闻之流涕。后颇知其事，每见诸庾道“枉死”。帝尝在后前，乃曰：“阿姗何为云人作贼，辄杀之？人忽言阿舅作贼，当复云何？”庾后以牙尺打帝头云：“儿何以作尔形语？”帝无言，唯大张目，熟视诸庾。诸庾甚惧。　 \\n 23.宣武问真长：“会稽王如何？”刘■〈忄炎〉答：“欲造微。”桓曰：“何如卿？”曰：“殆无异。”桓温乃喟然曰：“时无许郭，人人自以为稷契。” \\n 24.海西时，诸公每朝，朝堂犹暗，惟会稽王来，轩轩如朝霞举。　 \\n 25.简文在殿上行，右军与孙兴公在后。右军指孙曰：“此是啖石客。”简文闻之，顾曰：“天下自有利齿儿。”后王光禄作会稽，谢车骑出曲阿祖之。孝伯时罢秘书丞，在坐，因视孝伯曰：“王函齿似不钝。”王曰：“不钝，颇有验。” \\n 26.简文集诸谈士，以致后客前客。夜坐每设白粥，唯然灯，灯暗，辄更益炷。 \\n 27.佛经以为祛治神明，则圣人可致。简文曰：“不知便可登峰造极不？然陶治之功，故不可轻。”　 \\n 28.简文帝为抚军时，所坐床上，尘不令左右拂，见鼠行之迹，视以为佳。参军见鼠白日行，以手版打杀之。抚军意色不悦。门下起弹，辞曰：“鼠被害，尚不能忘怀；今复以鼠损人，无乃不可乎？”　 \\n 29.简文初不别稻。 \\n 30.晋孝武年十二时，冬天昼日不著复衣，但著单绢裙衫五六重，夜则累茵褥。谢公云：“圣体宜令有常，陛下昼过冷，夜过热，恐非摄养之术。”帝曰：“昼动夜静故也。”谢公出，叹曰：“上明理不减先帝。” \\n 31.孝武未尝见驴，谢太傅问曰：“陛下想其形，当何所似？”孝武掩口笑云：“正当似猪。”　 \\n 32.晋孝武帝尝于殿中北窗下清暑，忽见一人，著白袷黄练单衣，举身沾湿，自称是华林园中池水神，名曰淋涔君，语帝：“若能见待，必当相。”帝时饮已醉，便取常佩刀掷之，刃空过无碍。神忿曰：“不能以佳士见接，乃至于此，当令知所以。”居少时，而帝暴崩。　 \\n 33.宋国初建，参军高纂启云：“欲量作东西堂床六尺五寸，并用银度钉，未敢辄专。”宋武手答云：“床不须局脚，直脚自足，钉不须银度，铁钉而已。” \\n 34.郑鲜之、王弘、傅亮启宋武云：“伏承明旦朝见南蛮，明是四废日，来月朝好，不审可从群情迁来月否？”宋武手答云：“劳第足下勤至，吾初不择日。”帝亲为答，尚在其家。　 \\n ●卷二　周六国前汉人 \\n 35.纣为糟丘酒池，一鼓牛饮者三千人，池可运船。　 \\n 36.介子推不出，晋文公焚林求之，终抱木而死。公抚木哀嗟，伐树制屐。每怀割股之恩，辄潸然流涕视屐曰：“悲乎足下！”足下之言，将起于此。 \\n 37.王子乔墓在京茂陵，战国时，有人盗发之，睹之无所见，唯有一剑，悬在空中。欲取之，剑便作龙鸣虎吼，遂不敢近。俄而径飞上天。《神仙传》云：“真人去世，多以剑代其形，五百年后，剑亦能灵化。”此其验也。　 \\n 38.老子始下生，乘白鹿入母胎中。老子为人：黄色美眉，长耳广额，大目疏齿，方口厚唇，耳有三门，鼻有双柱，足蹈五字，手把十文。　 \\n 39.襄邑县南八十里曰濑乡，有老子庙，庙中有九井。或云每汲一井，而八井水俱动。有能洁斋入祠者，须水温，即随意而温。 \\n 40.颜渊、子路共坐于门，有鬼魅求见孔子，其目若日，其形甚伟。子路失魄口噤；颜渊乃纳履拔剑而前，卷握其腰，于是化为蛇，遂斩之。孔子出观，叹曰：“勇者不惧，智者不惑，仁者必有勇，勇者不必有仁。”　 \\n 41.孔子尝使子贡出，久而不返，占得鼎卦无足，弟子皆言无足不来；颜回掩口而笑。孔子曰：“回笑，是谓赐必来也。”因问回：“何以知赐来？”对曰：“无足者，盖乘舟而来，赐且至矣。”明旦，子贡乘潮至。　 \\n 42.宰我谓：“三年之丧，日月既周，星辰既更，衣裳既造，百鸟既变，万物既易，黍稷既生，朽者既枯，于期可矣。”颜渊曰：“人积压其一，未知其他。但知暴虎，不知冯河。鹿生三年，其角乃堕；子生三年，而离父母之怀。子虽善辩，岂能破尧舜之法，改禹汤之典，更圣人之文，除周公之礼，改三年之丧，不亦难哉！父母者，天地，天崩地坏，三年不亦宜乎！”　 \\n 43.子路、颜回浴于洙水，见五色鸟。颜回问子路曰：“由，识此鸟否？”子路曰：“识。”回曰：“何鸟？”子路曰：“荧荧之鸟。”后日，颜回与子路又浴于泗水，更见前鸟，复问：“由，识此鸟否？”子路曰：“识。”回曰：“何鸟？”子路曰：“同同之鸟。”颜回曰：“何一鸟而二名？”子路曰：“譬如丝绢，煮之则为帛，染之则为皂，一鸟而二名，不亦宜乎？”　 \\n 44.孔子尝游于山，使子路取水，逢虎于水所，与共战，揽尾得之，内怀中；取水还，问孔子曰：“上士杀虎如之何？”子曰：“上士杀虎持虎头。”又问曰：“叶士杀虎如之何？”子曰：“中士杀虎持虎耳。”又问：“下士杀虎如之何？”子曰：“下士杀虎捉虎尾。”子路出尾弃之。因恚孔子曰：“夫子知水所有虎，使我取水，是欲死我。”乃怀石盘，欲中孔子。又问：“中士杀人用舌端。”又问：“下士杀人如之何？”子曰：“下士杀人怀石盘。”子路出面是弃之，于是心服。　 \\n 45.孔子去卫适陈，途中见二女采桑。子曰：“南枝窈窕北枝长。”答曰：’夫子游陈必绝粮。九曲明珠穿不得，著来向我采桑娘。”夫子至陈，大夫发兵围之，令穿九曲珠，乃释其厄。夫子不能，使回、赐返问之。其家谬言女出外，以一瓜献二子。子贡曰：“瓜，子在内也。”女乃出，语曰：“用蜜涂蛛，丝将系蚁，蚁将系丝；如不肯过，用烟熏之。”孔子依其言，乃能穿之。于是绝粮七日。 \\n 46.有鸟九尾，孔子与子夏渡江，见而异之，人莫能名。孔子曰：“鸧也。尝闻河上之歌曰：‘鸧兮鸹兮，逆毛衰兮，一身九尾长兮。’”　 \\n 47.周公居东，恶闻此鸟，命庭氏射之，血其一首，犹余九首。 \\n 48.秦世有谣云：“秦始皇，何强梁；开吾户，据吾床；饮吾浆，唾吾裳；餐吾饭，以为粮；张吾弓，射东墙；前至沙丘当灭亡。”始皇既焚书坑儒，乃发孔子墓，欲取经传。墓既启，遂见此谣文刊在冢壁，始皇甚恶之。及东游，乃远沙丘而循别路，忽见群小儿攒沙为阜，问之：“何为？”答云：“此为沙丘也。”从此得病而亡。或云：“孔子将死，遣书曰：‘不知何男子，自谓秦始皇，上我之堂，据我之床，颠倒我衣裳，至沙丘而亡。’” \\n 49.安吉县西有孔子井，吴江校书郎施彦先后居井侧。先云：“仲尼聘楚，为令尹子西所谮，欲如吴未定，逍遥此境，复居井侧，因以名焉。”　 \\n 50.鬼谷先生与苏秦、张仪书云：“二君足下：功名赫赫，但春华到秋，不得久茂；日数将冬，时讫将老。子独不见河边之树乎？仆御折其枝，波浪荡其根，上无径寸之阴，下被数千之痕，此木非与天下人有仇怨，盖所居者然。子不见嵩、岱之松柏，华、霍之檀桐乎？上枝干青云，下根通三泉，上有猿狖，下有赤豹麒麟，千秋万岁，不逢斧斤之患，此木非与天下之人有骨肉，亦所居者然。今二子好朝露之荣，弃长久之功，轻乔松之永延，贵一旦之浮爵。夫女爱不极席，男欢不毕轮，痛夫！痛夫！二君，二君！” \\n 苏秦、张仪答书云：“伏以先生秉德含和之中，游心青云之上，饥必啖芝草，渴必饮玉浆，德与神灵齐，明与三光同，不忘将书，诫以行事。仪以不敏，名问不昭，入秦匡霸，欲翼时君，刺以河边，喻以深山，虽复素暗，诚衔斯旨。” \\n 51.张子房与四皓书云：“良白：仰惟先生，秉超世之殊操，身在=屏蔽广告=之间，志凌造化之表。但自大汉受命，祯灵显集，神母告符，足以宅兆民之心。先生当此时，辉神爽乎云霄，濯凤翼于天汉，使九门之外，有非常之客，北阙之下，有神气之宾，而渊游山隐，窃为先生不取也。良以顽薄，承乏忝官，所谓绝景不御，而驾服弩骀。方今元首钦明文思，百揆之佐，立则延企，坐则引领，日仄而方丈不御，夜寝而阊阖不闭。盖皇极须日月以扬光，后土待岳渎以导滞；而当圣世，鸾凤林栖，不翔乎太清，骐骥岳遁，不步于郊莽，非所以宁八荒而慰=屏蔽广告=也。不及省侍，展布腹心，略写至言，相料翻然不猜其意。张良白。”　 \\n 四皓答书曰：“窜蛰幽薮，深谷是室，岂悟云雨之使，奄然萃止。方今三章之命，邈殷汤之旷泽，礼隆乐和，四海克谐，六律及于丝竹，和声应于金石，飞鸟翔于紫阙，百兽出于九门。顽夫固陋，守彼岩穴，足未尝践阊阖，目未曾见廊庙，野食于丰草之中，避暑于林木之下；望月晦然后知三旬之终，睹霜雪然后知四时之变，问射夫然后知弓弩之须，讯伐木然后知斧柯之用。当秦项之艰难，力不能负干戈，携手逃走，避役山草，倚朽若立，循水似济。遂使青蝇盗声于晨鸡，鱼目窃价于隋珠。公侯应灵挺特，神父授策，盖无幽而不明也。岂有烹鼎和味，而愿令菽麦厕方丈之御；被龙服衮，而欲使女萝上绀绫之绪”恐汩泥以浊白水，飘尘以乱清风；是以承命倾筐，闻宠若惊。谨因飞龙之使，以写鸣蝉之音，乞守兔鹿之志，终其寄生之命也。”　 \\n 52.晋简文云：“汉世人物，当推子房为标的，神明之功，玄脏之要，莫之与二。接俗而不亏其道，应世而事不婴□。玄识远情，超然独迈。”　 \\n 53.樊将军哙问于陆贾曰：“自古人君，皆云受命于天，云有瑞应，岂有是乎？”陆贾应之曰：“有。夫目■〈目闰〉，得酒食；灯火花，得钱财；乾鹊噪而行人至，蜘蛛集而百事喜。小既有征，大亦宜然。故曰：‘目■〈目闰〉，则咒之；灯火花，则拜之；乾鹊噪，则喂之；蜘蛛集，则放之。’况天下之大宝，人君重位，非天命何以得之哉？瑞，宝信也，天以宝为信，应人之德，故曰瑞应。天命无信，不可以力取也。”　 \\n 54.湘州有南寺，东有贾谊宅。宅有井，小而深，上敛下大，状似壶，即谊所穿。井旁局脚食床，容一人坐，即谊所坐也。　 \\n 55.谊宅今为陶侃庙，谊时种甘，犹有存者。　 \\n 56.汉董仲舒尝梦蛟龙入怀中，乃作《春秋繁露》。　 \\n 57.汉文翁当起田，砍柴为陂，夜有百十野猪，鼻载土著柴中。比晓，塘成，稻常收。尝欲断一大树，欲断处去地一丈八尺。翁先咒曰：“吾得二千石，斧当著此处。”因掷之，正砍所欲。后果为蜀郡守。　 \\n 58.汉武帝见画伯夷、叔齐形象，河东方朔：“是何人？”朔曰：’古之愚夫。”帝曰：“夫伯夷、叔齐，天下廉士，何谓愚耶？”朔对曰：“臣闻贤者居世，与时推移，不凝滞于物。彼何不升其堂，饮其浆，泛泛如水中之凫，与彼俱游？天子毂下，可以隐居，何自苦于首阳乎？”上喟然而叹。　 \\n 59.汉武游上林，见一好树，问东方朔，朔曰：“名善哉。”帝阴使人落其树。后数岁，复问朔，朔曰：“名为瞿所。”帝曰：“朔欺久矣，名与前不同，何也？”朔曰：“夫大为马，小为驹；长为鸡，小为雏；大为牛，小为犊；人生为儿，长为老；且昔为‘善’，今为‘瞿所’，长少死生，万物败成，岂有定哉？”帝乃大笑。 \\n 60.武帝幸甘泉宫，驰道中有虫，赤色，头目牙齿耳鼻悉尽具，观者莫识。帝乃使朔视之，还对曰：“此‘怪哉’也。昔秦时拘系无辜，众庶愁怨，咸仰首叹曰：‘怪哉怪哉！’盖感动上天，愤所生也，故名‘怪哉’。此地必秦之狱处。”即按地图，果秦故狱。又问：“何以去虫？”朔曰：“凡忧者得酒而解，以酒灌之当消。”于是使人取虫置酒中，须臾，果糜散矣。　 \\n 61.扬雄谓：“长卿赋不似人间来。”叹服不已。其友盛览问：“赋何如其佳？”雄曰：“合纂组以成文，列锦绣以成质。”雄遂著《合组》之歌，《列锦》之赋。 \\n 62.扬雄著《太玄经》，梦吐白凤凰，集于《玄》上。　 \\n ●卷三　后汉人 \\n 63.俞益期，豫章人，与韩康伯道至交州，闻马援故事云：交州在合浦徐闻县西南，穷日南寿灵县界。传云：“伏波开篙工凿石，犹有故迹。又云：“此道废久壅塞，戴桓沟之，乃得伏波时故船。昔立两铜柱于林邑岸，岸北有遗兵十余家，居寿灵之南，悉姓马，自相婚姻，今二百户，以其流寓，号曰马流。言语犹与中华同。” \\n 64.汉袁安父亡，母使安以鸡酒诣卜工问葬地。道逢三书生，问安何之，具以告。书生曰：“吾知好葬地。”安以鸡酒礼之，毕，告安地处云：“当葬此地，四世为贵公。”便与别。行数步，顾视皆不见。安疑是神人，因葬其地，后果位至司徒，子孙昌盛，四世三公焉。　 \\n 65.袁安为阴平长，有惠化。县先有雹渊，冬夏未尝消释，岁中辄出，飞布十数里，大为民害。安乃推诚洁斋，引愆贬己，至诚感神，雹遂为之沉伦，伏而不起，乃无苦雨凄风焉。　 \\n 66.崔骃有文才，其县令往造之。骃子瑗年九岁，书门曰：“人虽干木，君非文侯，何为光光，入我里闾？”令见之，问骃，骃曰：“必瑗所书。”召瑗，将诘所书，乃曰：“君使臣以礼，臣事君以忠。”　 \\n 67.胡广本姓黄，以五月五日生，俗谓恶月，父母恶之，藏之葫芦，弃之河流岸侧。居人收养之。及长，有盛名，父母欲取之，广以为背其所生则害义，背其所养则忘恩，两无所归；以其托葫芦而生也，乃姓胡，名广。后登三司，有中庸之号。广后不治本亲服，世以为讥。　 \\n 68.马融历二县两郡，政务无为，事从其约。在武都七年，在南郡四年，未尝按论刑杀一人。性好音乐，善鼓琴吹笛。笛声一发，感得蜻出吟，有如相和。 \\n 69.郭林宗来游京师，当还乡里，送车千许乘，李膺亦在焉。众人皆诣大槐客舍而别，唯膺与林宗共载，乘薄笨车，上大槐坂，观者数千人，引领望之，眇若松乔之在霄汉。　 \\n 70.李元礼谡谡如劲松下风。 \\n 71.膺居阳城时，门生在门下者恒有四五百人。膺每作一文出手，门下其争之，不得，堕地。陈仲弓初令大儿元方来见，膺与言语讫，遣厨中食。元方喜，以为合意，当复得见焉。 \\n 72.膺同县聂季宝，小家子，不敢见膺。杜周甫知季宝，不能定名，以语膺，呼见，坐置砌下牛衣上，一与言，即决曰：“此人当作国士。”卒如其言。 \\n 73.膺为侍御史。青州凡六郡，唯陈仲举为乐安视事，其余皆病，七十县并弃官而去。其威风如此。　 \\n 74.李膺尝以疾不迎宾客，二十日乃一通客；唯陈仲弓来，辄乘轝出门迎之。 \\n 75.陈仲举雅重徐孺子，为豫章太守，至，便欲先诣之。主簿白：“群情Q欲Y令府君先入拜。”陈曰：“武王式商容之闾，席不暇暖，吾之礼贤，有何不可？” \\n 76.徐稚亡，海内群英论其清风高致，乃比夷齐，或参许由。夏侯豫章追美名德，立亭于稚墓首，号曰思贤亭。 \\n 77.何颙妙有知人之鉴。初，同郡张仲景总角造颙，颙谓之曰：“君用思精密，而韵不能高，将为良医矣。”仲景后果有奇术。　 \\n 78.王仲宣年十七时，过仲景。仲景谓之曰：“君体有病，宜服五石汤；若不治，年及三十，当眉落。”仲宣以其赊远，不治。后至三十，果觉眉落，其精如此。世咸叹颙之知人。 \\n 79.张衡亡月，蔡邕母方娠，此二人才貌相类，时人云：邕即衡之后身也。 \\n 80.初，司徒王允数与邕会议，允词常屈，由是衔邕。及允诛董卓，并收邕，众人争之，不能得。太尉马日谓允曰：“伯喈忠直，素有孝行，且旷世逸才，多识汉事，当定十志；今子杀之，海内失望矣。”允曰：“地蔡邕独当，无十志何损？”遂杀之。　 \\n 81.广汉王瑗遇鬼物，言蔡邕作仙人，飞去飞来，甚快乐也。　 \\n 82.郑玄葬城东，后墓坏，改迁厉阜。县令车子义为玄起墓亭，名曰“昭仁亭”。　 \\n 83.郑玄在徐州，孔文举时为北海相，欲其返郡，敦请恳恻，使人继踵。又教曰：“郑公久游南夏，今艰难稍平，倘有归来之思？无寓人于室，毁伤共藩垣林木，必缮治墙宇，以俟还。”及归，融告僚属：“昔周人尊师，谓之‘尚父’，今可咸曰‘郑君’，不得称名也。”袁绍一见玄，叹曰：“吾本谓郑君东州名儒，今乃是天下长者。夫以布衣雄世，斯岂徒然哉！”及去，绍饯之城东，必欲玄醉。会者三百人，皆使离席行觞，自旦及暮，计玄可饮三百余杯，而温克之容，终日无怠。 \\n 84.荀巨伯远看友人疾，值胡贼攻郡，友人语伯曰：“吾且死矣，子可去。”伯曰：“远来视子，今有难而舍之去，岂伯行邪？”贼既至，谓伯曰：“大军至此，一郡俱空，汝何人，独止耶？”伯曰：“有友人疾，不忍委之，宁以己身，代友人之命。”贼闻其言异之，乃相谓曰：“我辈无义之人，而入有义之国。”乃偃而退，一郡获全。　 \\n ●卷四　后汉人 \\n 85.谢子微见许子政虔及弟劭，曰：“平舆之渊，有双龙出矣。” \\n 86.汝南中正周斐表称许劭：高节遗风，与郭林宗、李元礼、卢子干、陈仲弓齐名，劭特有知人之鉴。自汉中叶以来，其状人取士，援引扶持，进导招致，则有郭林宗；若其看形色，目童龀，断冤滞，擿虚名，诚未有如劭之懿也。常以简别清浊为务，有一士失其所，便谓投之潢污，虽负薪抱关之类，吐一善言，未尝不寻究欣然。兄子政常抵掌击节，自以为不及远矣。劭幼时，谢子微便云：“此贤当持汝南管签。”樊子昭帻责之子，年十五六，为县小吏，劭一见便云：“汝南第三士也，此可保之。”后果有令名。　 \\n 87.有客诣陈太丘，谈锋甚敏，太丘乃令元方季方炊饭以延客。二子委甑，窃听客语，炊忘箸箅，饭落釜，成糜而进。客去，太丘将责之，具言其故，且诵客语无遗。太丘曰：“如此，但糜自可，何必饭耶。” \\n 88.汉末陈太丘寔与友人期行，期日中，过期不至，太丘舍去。去后乃至。其子元方时年七岁，在门外戏。客问元方：“尊君在否？”答曰：“待君久不至，已去。”友人便怒曰：“非人哉！与人期行，相委而去！”元方曰：“君与家君期日中时，过中不来，则无信；对子骂父，则是无礼。”友人惭，下车引之。元方遂入门不顾。 \\n 89.蔡邕刻曹娥碑傍曰：“黄绢幼妇，外孙齑臼。”魏武见而不能晓，以问群僚，莫有知者。有妇人浣于江渚，曰：“第四车中人解。”即祢正平也。祢便以离合意解云：“绝妙好辞。”或谓此妇人即娥灵也。　 \\n 90.祢正平年少与孔文举作尔汝交。时衡年未满二十，而融已五十余矣。 \\n 91.孔文举中夜暴疾，命门人钻火，其夜阴暝，不得火，催之急，门人忿然曰：“君责人太不以道，今暗若漆，保不把火照我，当得钻火具，然后得火。”文举闻之曰：“责人当以其方。”　 \\n 92.曹公与杨太尉书论刑杨修云：“操白：足下不遗贤子见辅，今军征事大，吾制钟鼓之音，主簿应掌，而贤子恃豪父之势，每不与吾同怀。念卿父息之情，同此悼。谨赠足下锦裘二领，八节银角桃枝一枚，官绢五百匹，钱六十万，四望通七香车一乘，青孛牛二头，八百里骅骝一匹，戎装金鞍辔十副，铃苞一具，驱使二人侍卫之。并遗足下贵室错彩罗裘一领，织成靴一量有心，青衣二人奉左右。所奉虽薄，以表吾意，足下便当慨然承纳，不致往返。”　 \\n 杨太尉答书云：“彪白：小儿顽卤，常虑当致倾败，足下恩矜，延罪迄今；闻问之日，心肠酷裂！省览众赐，益以悲惧。” \\n 曹公卞夫人与太尉夫人袁书：“卞顿首顿首：贵门不遗贤郎辅佐，方今戎马兴动，主簿股肱近臣，征伐之计，事须敬咨。官立金鼓之了，而闻命违制，明公性急，辄行军法。伏念悼痛酷楚，情不自胜。夫人多容，即见垂恕。故送衣服一笼，文绢一百匹，房子官绵百斤，私所乘香车一乘，牛一头。诚知微细，以达往意，望为承纳。” \\n 杨太尉夫人袁氏答书：“袁顿首顿首：路歧虽近，不殿淹久，叹想之情，抱劳山积。小儿疏细，果自招罪戾，念之痛楚！明公所赐已多，又加重赉礼，颇非宜荷受，辄付往信。” \\n 93.司马德操初见庞士元，称之曰：“此人当为南州冠冕。”时士元尚少，及长，果如徽言。　 \\n 94.司马徽居荆州，以刘表不明，度必有变，思退缩以自全；人每与语，但言“佳”。其妻责其无别。徽曰：“如汝所言，亦复甚佳。”终免于难。　 \\n 95.颍川太守朱府君，以正月初见诸县史燕，问功曹郑劭公曰：“昔在京师，闻公卿百僚叹述贵郡前贤后哲，英雄瑰玮，然未睹其奇行异操，请闻遗训。”对曰：“鄙颍川，本韩之分野，豫之渊薮。其于天官，上当角亢之宿，下禀嵩少之灵，受岳渎之精，托晋楚之际，处陈郑之末。少阳之气，太清所挺。是以贤圣龙蟠，俊彦凤举。昔许由、巢父出于阳城，樊仲甫又出阳城，留侯张良又出于阳城，胡元安出于许县，灌彪义山出于昆阳，审寻初出于定陵，杜安伯夷又出于定陵，祭遵出于颍阳。”府君曰：“太原周伯况、汝南周彦祖皆辞征礼之宠，恐贵郡未有如此者也。”劭公对曰：“昔许由耻受尧位，洗耳河漘；樊仲甫者，饮牛河路，耻临浊流，回车旋牛。二周公蛤让公卿之荣，以此推之，天地谓之咫尺，不亦远乎？”　 \\n ●卷五　魏世人　 \\n 96.刘桢以失敬罢。文帝曰：“卿何以不谨文宪？”答曰：“臣诚庸短，亦缘陛下纲目不疏。”　 \\n 文帝出游，桢见石人，曰：“问彼石人，彼服何粗？何时去卫，来游此都？” \\n 97.魏王北征蹋顿，升岭眺瞩，见一冈，不生百草。王粲曰：“此必古冢。其人在世服生矾石，热蒸出外，故草木焦灭。”遽令凿看，果是大墓，矾石满茔。一说：粲在荆州，从刘表障山而见此异。魏武之平乌桓，粲犹在江南，以此言为谲。　 \\n 98.魏国初建，潘勖字元茂，为策命文。自汉武以来未有此制，勖乃依商、周宪章，唐、虞辞义，温雅与曲诰同风，于时朝士皆莫能措一字。勖亡后，王仲宣擅名于当时，时人见此策美，或疑是仲宣所为，论者纷纷。及晋王为太傅，腊日大会宾客，勖子蒲时亦在焉。宣王谓之曰：“尊君作封魏君策，高妙信不可及，吾曾闻仲宣亦以为不如。”朝廷之士乃知勖作也。　 \\n 99.孙邕醇粹有素。魏武帝初置侍中，举者不中选，遂下令曰：“吾侍中欲得浑沌，浑沌氏，古之贤人也。”于是臣下方悟，遂举邕，帝大悦。　 \\n 100.管宁避难辽东，还，遭风船垂倾没，乃思其愆过，曰：“吾曾一朝科头，三晨晏起。今天怒猥集，过必在此。”风乃息。 \\n 101.魏管辂尝夜见一小物，状如兽，手持火，向口吹之，将爇舍宇。辂命门生举刀奋击，断腰。视之，狐也。自此里中无火灾。 \\n 102.王朗中年以识度推华歆，歆蜡日尝与子侄宴饮，王亦学之。有人向张茂先称此事，张曰：“王之学华，盖是形骸之外，去之所以更远。” \\n 103.华歆遇子弟甚整雅，闲室之内，俨若朝典。陈元方兄弟，恣柔爱之道，而二门之中，两不失其雍熙之轨度焉。 \\n 104.中华佛法，虽始于汉明帝，然经偈故是胡音。陈思王登渔山，临江阿，闻岩岫有诵经声，清婉遒亮，远谷流响，肃然有灵气，不觉敛襟祗敬，便有终焉之志。诸曹解音，以为妙唱之极，即善则之，今梵呗皆植依拟所造也。植亡，乃葬此上。　 \\n 105.傅巽有知人之鉴，在荆州，目庞统为半英雄。后统附刘备，见待次诸葛亮，如其言。 \\n 106.平原人有善治伛有，自云：“不善，人百一人耳。”有人曲度八尺，直度六尺，乃厚货求治。曰：“君且伏。”欲上背踏之。伛者曰：“将杀我！”曰：“趣令君直，焉知死事？” \\n 107.俗说：有贫人止能办只瓮之资，夜宿瓮中，心计曰：“此翁卖之若干，其息已倍矣。我得倍息，遂可贩二瓮，自二瓮而为四，所得倍息，其利无穷。”遂喜而舞，不觉瓮破。　 \\n 108.董昭为魏武重臣，后失势。文、明之世，下为卫尉。昭乃厚加意于侏儒。正朝大会，侏儒作董卫尉啼面，言昔太祖时事，举坐大笑。明帝怅然不怡。月中迁为司徒。　 \\n 109.魏凌云台至高，韦诞书榜，即日皓首。榜有未正，募工整之。有铃下卒，着履登缘，如履平地；疑其有术，问之，云：“无木，但两腋各有肉翅，长数寸许。”　 \\n 110.晋抚军云：“何平叔巧累于理，嵇叔夜隽伤其道。”　 \\n 111.王辅嗣注《易》，笑郑玄云：“老奴甚无意。”于时夜分，忽闻外阁有著屐声，须臾即入，自云是郑玄，责之曰：“君年少，保以穿凿文句，而妄讥诮老子邪？”极有怒色，言竟便退。辅嗣心生畏恶，经少时，乃暴疾而卒。　 \\n 112.景王欲诛夏侯玄，意未决间，问安平王孚云：“己才足以制之否？”孚云：“昔赵俨葬儿，汝来，半坐迎之；太初后至，一坐悉起。以此方之，恐汝不如。”乃杀之。 \\n 113.钟毓、钟会少有令誉。年十三，魏文帝闻之，语其父繇曰：“令卿二子来。”于是敕见。毓面有汗，帝问曰：“卿面何以汗？”毓对曰：“战战惶惶，汗出如浆。”复问会：“卿何以不汗出？”会对曰：“战战栗栗，汗不得出。” \\n 又值其父昼寝，因共偷服散酒。其父时觉，且假寐以观之。毓拜而后饮，会饮而不拜。既而问毓：“何以拜？”毓曰：“酒以成礼，不敢不拜。”又问会：“何以不拜？”会曰：“偷本非礼，所以不拜。”　 \\n 114.钟会撰《四本论》始毕，甚欲嵇公看，致之怀中。既诣宅，畏其有难，惧不敢相示，出户遥掷而去。　 \\n 115.钟士季常向人道：“吾少年时一纸书，人云是阮步兵书，皆字字生义，既知是吾，不复道也。”　 \\n 116.阮德如每欲逸走，家人常以一细绳横系户前以维之。每欲逸，至绳辄返，时人以为名士狂。 \\n 117.阮德如尝于厕见一鬼，长丈余，色黑而眼大，著白单衣，平上帻，去之咫尺。德如心安气定，徐笑而谓之曰：“人言鬼可憎，果然如是！”鬼赧而退。 \\n ●卷六　吴蜀人　 \\n 118.桓宣武征蜀，犹见诸葛亮时小吏，年百余岁。桓问：“诸葛丞相今谁与比？”意颇欲自矜。答曰：“葛公在时，亦不觉异，自葛公殁后，正不见其比。” \\n 119.武侯躬耕于南阳，南阳是襄阳墟名，非南阳郡也。 \\n 120.襄阳郡有诸葛孔明故宅，故宅有井，深五丈，广五尺，曰葛井。堂前有三间屋地，基址极高，云是避水台。宅西有山临水，孔明常登之，鼓琴而为《梁甫吟》，因名此山为乐山。嗣有董家居此宅，衰殄灭亡，后人不敢复憩焉。 \\n 121.武侯与宣王治兵，将战，宣王戎服莅事；使人密觇武侯，乃乘素舆，葛巾，持白羽扇，指麾三军，众军皆随其进止。宣王闻而叹曰：“可谓名士矣。” \\n 122.孙策年十四，在寿阳诣袁术，始至，而刘豫州到，便求去。袁曰：“豫州何关君？”答曰：“不尔，英雄忌人。”即出，下东阶，而刘备从西阶上，但辄顾视之行，殆不复前矣。　 \\n 123.顾邵为豫章，崇学校，禁淫祀，风化大行。历毁诸庙，至庐山庙，一郡悉谏，不从。夜，忽闻有排大门声，怪之。忽有一人开阁径前，状若方相，自说是庐山君。邵独对之，要进上床，鬼即入坐。邵善《左传》，鬼遂与邵谈《春秋》，弥夜不能相屈。邵叹其精辩，谓曰：“《传》载晋景公所梦大厉者，古今同有是物也。”鬼笑曰：“今大则有之，厉则不然。”灯火尽，邵不命取，乃随烧《左传》以续之。鬼频请退，邵辄留之。鬼本欲凌邵，邵神气湛然，不可得乘。鬼反和逊，求复庙，言旨恳至。邵笑而不答。鬼发怒而退，顾谓邵曰：“今夕不能仇君，三年之内，君必衰矣，当因此时相报。”邵曰：“何事匆匆，且复留谈论。”鬼乃隐而不见，视门阁悉闭如故。如期，邵果笃疾，恒梦见此鬼来击之。并劝邵复庙。邵曰：“邪岂胜正？”终不听。后遂卒。　 \\n 124.豫章太守顾邵，是雍之子。邵在群卒，雍集僚友围棋，外启“书信至”，而无儿书，虽神意无变，而心知有故。以爪掐掌，血流沾褥。客散，叹曰：“已无延陵之遗累，宁有丧明之深责！”于是割情散哀，颜色自若。 \\n 125.沈峻，珩之弟也，甚有名誉，而性俭吝。张温使蜀，与峻别，峻入内良久，出语温曰：“向择一端布，欲以送卿，而无粗者。”温嘉其能自显其非。 \\n 尝经太湖岸上，使从者取盐水；已而恨多，敕令还减之。寻亦自愧曰：“此吾天性也！”　 \\n 126.沈珩守风粮尽，从姚彪贷盐百斛。彪性峻直，得书不答，呼左右，令覆盐百斛于江中，曰：“明吾不惜，惜所与耳！” \\n 127.诸葛恪对南阳韩文晃，误呼其父子。晃曰：“向人子前呼其父字，为是礼邪？”恪笑而答曰：“向天穿针，不见天怒者，非轻于天，意有所在耳。” \\n 128.孙权时，永康有人入山，遇一大龟，即束之归。龟便言曰：“游不量时，为君所得。”人甚怪之，载出，欲献吴王。夜泊越里，缆船于大桑树。宵中，树呼龟曰：“劳乎元绪，奚事尔耶？”龟曰：“我被拘絷，方见烹霍，虽尽南山之樵，不能溃我。”树曰：“诸葛元逊博识，必致相苦，令求如我之徒，计从安薄？”龟曰：“子明，无多辞，祸将及尔。”树寂而止。既至，权命煮之，焚柴万车，语犹如故。诸葛恪曰：“燃以老桑乃熟。”献者乃说龟树共言。权登使伐树，煮龟立烂，今烹龟犹多用桑薪。野人故呼龟为元绪。　 \\n 129.新淦聂友小儿贫贱，尝猎，见一白鹿，射中之，后见箭著梓树。　 \\n 130.孙皓初立，治后园，得一金像，如今之灌顶佛。未暮，皓阴痛不可堪。采女有奉法者，启皓取像，香汤浴这，置殿上，烧香忏悔，痛即便止。　 \\n 131.孙皓问丞相陆凯曰：“卿一门在朝几人？”答曰：“二相五侯，将军十余人。”皓曰：“盛矣！”凯曰：“君贤臣忠，国之盛；父慈子孝，家之盛；今政荒民敝，覆亡是惧，臣何敢言盛也？”　 \\n 132.有客相从，各言所志，或愿为扬州刺史，或愿多赀财，或愿骑鹤上升。其一人曰：“腰缠十万贯，骑鹤上扬州。”欲兼三者。　 \\n ●卷七　晋江左人　 \\n 133.王安丰云：山巨源初不见《老》、《易》，而意暗与之同。　 \\n 晋武帝讲武于宣武场，欲偃武修文。山公谓不宜尔，因与诸尚书言孙、吴用兵本意。遂究论，举坐无不咨嗟。皆曰：“山少傅乃天下名言。”后寇盗蜂合，郡国无备，不能复制，皆如公言。时以为涛不学孙、吴，而暗与理会。王夷甫亦叹其暗与道合。 \\n 134.卫瓘云：“吾在中山郡无事，高枕而已。”　 \\n 135.裴令公姿容爽俊，一旦有疾至困，惠帝使王夷甫往看之。裴先向壁卧，闻王来，强回视之。夷甫出，语人曰：“双眸烂烂如岩下电，精神挺动，故有小恶耳。” \\n 136.裴令公自王安丰，眼烂烂如岩下电。 \\n 137.杜预书告儿：古谚：“有书借人为可嗤，借书送还亦可嗤。”　 \\n 138.洛下有洞穴，深不可测。一妇人欲杀其夫，推堕穴中，此人颠倒良久方苏。旁得一穴，行百余里，觉所践如尘，闻粳米香，啖之芬美。复遇如泥者，味似向尘。入一都郭，虽无日月，明逾三光，人皆披羽衣，奏奇乐。凡过此九处。有长人指柏下一羊，令跪捋羊须，得二珠，长人取之，后一珠，令啖之，甚得疗饥。请问九处，答曰：“问张华可知。”其人随穴得出，诣华问之，云：“如尘者，黄河下龙涎，泥是昆仑山下泥。九处地，仙名九馆。羊为痴龙。初一珠，食之，寿等天地；次者延年；后一丸，弃饥而已。”　 \\n 139.张华有鹦鹉，每出，还，辄说僮仆善恶。一日，寂无言；华问其故，曰：“被禁在瓮中，无因得知外事。”忽云：“昨梦不佳，所忌出外。”华强呼至庭，果为飞鹰所击，仅获见免。 \\n 140.张华既贵，有少时知识来候之。华与共饮九酝酒，颇为酣畅。其夜醉眠。华常饮此酒，醉眠后，辄敕左右转侧至觉，则必安泰。是夕，忘敕之。左右依常时为张公转侧，其友人无人为之。至明，友人犹不起，华咄云：“下级必死矣。”使视之，酒果穿肠流，床下滂沱。 \\n 141.魏时，殿前钟忽大鸣，震骇省署。华曰：“此蜀铜山崩，故钟鸣应之也。”蜀寻上事，果云铜山崩，时日皆如华言。 \\n 142.中朝时，有人畜铜澡盘，晨夕恒鸣如人扣。以白张华。华曰：“此盘与洛钟宫商相谐，宫中朝暮撞，故声相应。可钅虑令轻，则韵乖，鸣自止也。”依言，即不复鸣。　 \\n 143.武库内有雄雉，时人咸谓为怪。华云：“此蛇之所化也。”即使搜除库中，果见蛇蜕之皮。　 \\n 144.吴郡临平岸崩，出一石鼓，打之无声。以问华。华曰：“可取蜀中桐材，刻作鱼形，扣之，则鸣矣。”即从华言，声闻数十里。　 \\n 145.嵩高山北有大穴空，莫测其深，百姓岁时，每游其上。晋初，尝有一人，误坠穴中，同辈冀其倘不死，试投食于穴；坠者得之为粮，乃缘穴而行。可十许日，忽旷然见明。又有草屋一区，中有二人，对坐围棋，局下有一杯白饮。坠者告以饥渴，棋者曰：“可饮此。”坠者饮之，气力十倍。棋者曰：“汝欲停此不？”坠者曰：“不愿停。”棋者曰：“汝从西行数十步，有一井，其中多怪异，慎勿畏，但投身入井，当得出。若饥，即可取井中物食之。”坠者如其言。井多蛟龙，然见坠者，辄避其路。坠者缘井而行，井中有物若青泥，坠得食之，了不复饥。可半年许，乃出蜀中。因归洛下，问张华。华曰：“此仙馆；所饮者玉浆，所食者龙穴石髓也。”　 \\n 146.羊琇骄豪，捣炭为屑，以香和之，作兽形。　 \\n 147.羊稚舒琇冬月酿酒，令人抱瓮暖之”须臾复易其人。酒既速也，味仍嘉美。其骄豪皆此类。 \\n ●卷八　晋江左人　 \\n 148.夏侯湛作《周诗》成，以示潘岳。岳曰：“此文非徒温雅，乃别见孝悌之性。”岳因此作《家风诗》。 \\n 149.石崇与潘岳同刑东市，崇曰：“天下杀英雄，君复何为尔？”岳曰：“俊士填沟壑，余波来及人。”　 \\n 150.孙子荆新除妇服，作诗示王武子，武子曰：“不知文生于情，情生于文，览之凄然，生伉俪之重。”　 \\n 151.王武子左右人，尝于阁中就婢取济衣服，婢欲奸之。其人云：“不敢。”婢云：“若不从，我当大呼。”其人终不从，婢乃呼曰：“某甲欲奸我。”济令杀之。其人具述前状，武子不信。其人顾谓济曰：“枉不可受，要当讼府君于天。”武子经年疾困。此人见形云：“府君当去矣。”遂卒。　 \\n 152.吾彦为交州时，林邑王范熊献青白猿各一口。　 \\n ●卷九　晋江左人　 \\n 153.裴仆射■〈危页〉，时人谓言谈之林薮。　 \\n 154.士衡在座，安仁来，陆便起去。潘曰：“清风至，尘飞扬。”陆应声答曰：“众鸟集，凤皇翔。”　 \\n 155.士衡为河北都督，已遭间构，内怀忧懑，闻其鼓吹，谓司马孙拯曰：“我今闻之，不如闻华亭鹤唳。”　 \\n 156.蔡司徒说：在洛见陆机兄弟，住参佐廨中，三间瓦屋，士龙住东头，士衡住西头。 \\n 157.后分华亭村南为黄耳村，以犬冢为号焉。 \\n 158.刘道真年十五六，在门前戏弄尘，垂鼻涕至胸。洛下少年乘车从门前过，曰：“此少年甚■〈土回〉塠。”刘随车后，问“此言为恶为善？”答以“为善”。刘曰：“若佳言，令你翁■〈土回〉塠，你母亦■〈土回〉塠。”　 \\n 159.阮瞻素秉无鬼论，世莫能难；每自谓理足以辨正幽明。忽有一鬼，通姓名作客诣阮，寒温毕，即谈名理；客甚有才表，末及鬼神事，反复甚苦，遂屈。乃作色曰：“鬼神古今圣贤所共传，君何独言无耶？仆便是鬼！”于是忽变为异形，须臾消灭。阮嘿然，意色大恶。后年余，病死。 \\n 160.宋岱为青州刺史，禁淫祀，著《无鬼论》，甚精。无能屈者。邻州咸化之。后有一书生葛巾修刺诣岱，与之谈甚久，岱理未屈，徉或未畅，书生辄为申之。次及无鬼论，便苦难岱。岱理欲屈，书生乃振衣而起，曰：“君绝我辈血食二十余年，君有青牛、髯奴，未得相困耳。今奴已叛，牛已死，今日得相制矣。”言绝，遂失书生。明日百岱亡。　 \\n 161.孙兴公常著戏头，与逐除人共至桓宣武家，宣武觉其应对不凡，推问乃验也。　 \\n ●卷十　宋齐人　 \\n 162.昔傅亮北征，在河中流。或人问之曰：“潘安仁作《怀旧赋》曰：‘前瞻太室，傍眺嵩丘。’嵩丘太室一山，保云前瞻傍眺哉？”亮对曰：“有嵩丘山，去太室七十里，此是写书误耳。” \\n 163.齐宜都王铿，三岁丧母，及有识，问母所在，左右告以早亡，便思慕蔬食。自悲不识母，常祈请幽冥，求一梦见。至六岁梦见一妇人，谓之曰：“我是汝之母。”铿悲泣。旦说之，容貌衣服，事事如平生也。闻者莫不歔欷。 \\n (完) \\n 《殷芸小说》考论（发表于《华中科技大学学报》社会科学版2004年第1期） \\n 武丽霞、罗宁 \\n 摘要：《殷芸小说》是六朝重要小说之一，但目前研究比较缺乏。本文初步探讨了此书的一些问题，指出姚振宗以《殷芸小说》为“《通史》之外乘”的说法错误，并评价了它在保存六朝文献方面的重要价值和内容上，注意到它的俗化倾向和特点。 \\n 关键词：殷芸、《殷芸小说》、古小说 \\n Title:SearchonYin-yunXiaoshuo \\n Abstract:Yin-yunXiaoshuoisaimportantfictionofSixDynasties.Therehavebeenlackofreasearchaboutthisbookforalongtime.ThispaperpointsouttheviewthatYin-yunXiaoshuoisaadditionaldocumentsofTongshi(GeneralHistory)iswrong.Yin-yunXiaoshuohasthecharacterofpopularinclinationandgreatvalueinkeepingthebookanddocumentsofSixDynasties. \\n Keywords:Yin-yun,Yin-yunXiaoshuo,ancientfiction \\n 汉魏六朝小说留传至今的极少，梁代殷芸的《小说》无疑是其中重要的一种。目前学界对此书的研究较为薄弱，存在着一些模糊的甚至是错误的认识，而在文献辑录和考订方面也还留有一些问题。 \\n 殷芸生平及《小说》的成书 \\n 殷芸生平的基本文献资料，主要见于《梁书》卷四十一《殷芸传》： \\n 殷芸，字灌蔬，陈郡长平人。性倜傥，不拘细行。然不妄交游，门无杂客。励精勤学，博洽群书。幼而庐江何宪见之，深相叹赏。永明中，为宜都王行参军。天监初，为西中郎主簿、后军临川王记室。七年（508），迁通直散骑侍郎，兼中书通事舍人。十年（511），除通直散骑侍郎，兼尚书左丞，又兼中书舍人，迁国子博士、昭明太子侍读、西中郎豫章王长史，领丹阳尹丞，累迁通直散骑常侍、秘书监、司徒左长史。普通六年（525），直东宫学士省。大通三年（529）卒，时年五十九。 \\n 《南史》卷六十《殷钧传》后也附有《殷芸传》，但非常简略，没比《梁书》提供更多的材料。此外，《梁书》、《南史》还有一些关于殷芸的片断记载。综合起来看，殷芸是梁武帝时期的重要文士，与同时的著名文士，如裴子野、刘显、刘之遴、阮孝绪、顾协、韦棱、刘孝绰、王筠、到溉、到洽、陆倕、任昉、刘苞、刘孺、张率等人，皆有交往。值得注意的是，在这些交往之人中，任昉、顾协、刘之遴也撰有小说作品，这说明殷芸撰作《小说》并非孤立的事件。它的背后，隐藏着齐梁时期文士务博好奇的风气。 \\n 殷芸作《小说》的事情，《梁书》、《南史》中都没有提到，《隋书?经籍志》小说家著录《小说》十卷，云：“梁武帝敕安右长史殷芸撰。”据此可以推测《殷芸小说》的成书时间。据《梁书?武帝纪》、《梁书?豫章王综传》，天监十三年（514）豫章王综迁安右将军，十五年迁西中郎将，兼护军将军。作为他的随从，殷芸可能在这个时候出任安右长史。所以天监十三年至十五年间就是编撰《小说》的时间。 \\n 清人姚振宗称《小说》“殆是梁武帝作《通史》时，凡不经之说为通史所不取者，皆令殷芸别集为《小说》。是《小说》因《通史》而作，犹《通史》之外乘。”[1]这个说法为很多现代学者引用，其实只是臆测。据《梁书?吴均传》载，梁武帝使吴均撰《通史》，“起三皇，讫齐代，均草本纪、世家功已毕，唯列传未就。普通元年（520）卒，时年五十二。”看来《通史》开始编撰的时间不会太早，而吴均去世时尚未完成。《梁书?萧子显传》又载，中大通二年（530），梁武帝尝谓子显曰：“我造《通史》，此书若成，众史可废。”可见这时《通史》还没完成。殷芸收集编撰《小说》，与《通史》不在同时，而且也没有任何文献可以证明二者有关，所以不应强行将它们联系在一块儿。 \\n 《史通?杂说中》云：“又刘敬升（叔）《异苑》称晋武库失火，汉高祖斩蛇剑穿屋而飞。其言不经，故梁武帝令殷芸编诸《小说》。及萧方等撰《三十国史》，乃刊为正言。”有人据此认为《异苑》提及《小说》，王枝忠已辩其非，因为前者早于后者。其实，《史通》原文并未将“其言不经梁武帝令殷芸编为《小说》”一句属《异苑》，这本来是刘知几的话，意思是说，《异苑》记载的高祖斩蛇剑穿屋而飞的事情，纯属“小说”，所以梁武帝让殷芸将此事编进《小说》中。《史通》的这段话，恰恰说明了《小说》的性质：“其言不经”。事实上，这也是古人对“小说”的基本看法，是古代最基本的小说概念。余嘉锡、周楞伽辑本录此条（鲁迅辑本失收），都只有“晋武库失火，汉高祖斩蛇剑穿屋而飞”一段，这是正确的。不过，《史通》只是略举其事，并不是原文称引，此条文字应当据《异苑》卷二辑录： \\n 晋惠帝元康五年，武库失火，烧汉高祖斩白蛇剑、孔子履、王莽头等三物，中书监张茂先惧难作，列兵陈卫。咸见此剑穿屋飞去，莫知所向。 \\n 《隋志》小说家著录《小说》十卷，但注中又说“梁目三十卷”。姚振宗认为三十卷与十卷只是分合不同，余嘉锡同意姚说。周楞伽则认为原本就只有十卷，并不曾有过三十卷的本子。至于原书十卷的卷次与卷目，姚振宗已据《续谈助》标举，余嘉锡略作修订，计秦汉魏晋宋诸帝一卷，周六国前汉人一卷，后汉人二卷，魏人一卷，吴蜀人一卷，晋江左人三卷，宋人一卷。周楞伽改“魏人”为“魏世人”，“宋人”为“宋齐人”，其余仍旧。这大体上可以反映出原来分卷的面貌。 \\n 《殷芸小说》的辑佚及其保存六朝古书的价值 \\n 《殷芸小说》到宋代还有著录和引用，今天所辑文字也多数来自宋元时书，如《太平广记》、《续谈助》、《类说》、《绀珠集》、《说郛》等，而明以后书绝少见引用或书目著录，仅《述古堂书目》著录一卷[4]，是一个抄本。应当是从《续谈助》或《说郛》等书中抄出的。可以推断，《殷芸小说》大约在元明之际便已散亡了。经过鲁迅、余嘉锡、唐兰、周楞枷等人的努力，此书才有了较好的辑本。其中以余嘉锡和周楞枷的辑本最为全面。我将周辑本与余辑本作过比较，发现：周本第39、42、45、46、47、132条为余本所无，余本卷一“简文在殿上行”一条被分为25、26两条，卷三“李元礼谡谡如劲松下风”一条被分为70、71条，而余本附录中的第二、三条周本未采。（余本未将条目编次，周本则统一编次为163条。）此外，两本还在一些条目的编次和字句上略有不同。由此可知，周本和余本的差别其实很小。周楞伽自谓其书“甚至可说是在他（余嘉锡）的基础上完成的。”正是学者诚恳的表现。总体而言，上海古籍出版社1984年出版的周楞枷辑注本完备便用，本文的引文也以此本为准。 \\n 余嘉锡云：“考芸所纂集，皆取之故书雅记，每条必注书名，与六朝人他书随手抄撮不注出处者不同。”《殷芸小说》杂纂故书的这一特点，对于六朝古书的辑佚考证大有裨益。据统计，《殷芸小说》共引录44种古书（包括部分文章），原注出处加上今天可考出处的约135条。在44种古书中，40种均无传本。其中既有《语林》、《幽明录》、《郭子》等人们较为熟悉的六朝小说，更有一些非常罕见的文献载籍，如《简文谈疏》、《宋武帝手诏》、《俞益期笺》、《鬼谷先生书》、《张良书》、《濑乡记》等。下面简单介绍数种，顺便对余、周辑本中的某些问题提出商榷。 \\n 52条（周本序号）记晋简文帝对张良的评论，注出《简文谈疏》。此书见《隋志》道家类著录六卷。《太平广记》卷一八九〈简文〉亦引《简文谈疏》，云：“晋简文道光武云：‘汉世祖雄豪之中，最有俊令之体，贤达之风。高祖则倜傥疏达，魏武则猜忌狭吝。’”晋简文帝喜好品评人物，《世说新语》中所记多有，著名的“何平叔巧累于理，嵇叔夜俊伤其道”之语即出其口。大约时人将简文帝所谈曾辑录为一书，即《简文谈疏》之来由。此书全亡，今所见仅《殷芸小说》及《太平广记》各引一条，实在是弥足珍贵。此条记简文帝评张良曰：“接俗而不亏其道，应世而事不婴□。”末一字原缺，周楞伽云“疑是心字”。但若作“心”字，二句不谐。我怀疑下句当作“应世而不婴其事”，与上句才可相对。 \\n 4条注出《汉书高帝敕》，余嘉锡已言当作《汉高帝敕》。《隋志》总集类有《魏朝杂诏》二卷，注云：“梁有《汉高祖手诏》一卷，亡。”此条所录汉高祖与太子手敕，或即《汉高祖手诏》。余、周二先生均未言及此点。高祖此篇手敕虽然可疑，但出于梁前是毫无问题的。类似的《张良书》、《鬼谷先生书》，很可能也是魏晋宋之间的伪作，这正反映当时文士作伪的风尚。《伪孔传尚书古文》就出现于这一时期。 \\n 21条注出《晋敕》。《隋志》总集类有晋代诏令数种，如《晋咸康诏》四卷、《晋朝杂诏》九卷、《录晋诏》十四卷、《晋义熙诏》十卷等，小注中又称梁有《晋武帝诏》十二卷，《成帝诏草》十七卷，《康帝诏草》十卷，《建元直诏》三卷，《永和副诏》九卷，《升平、隆和、兴宁副诏》十卷，等等，以帝号或年号为名，计二十余种，均亡。本条记晋明帝为太子时与晋元帝的启、诏往来，但《隋志》中无以元帝、明帝或其年号为名的诏。也可能是包含在《晋朝杂诏》、《晋杂诏》（有百卷、二十八卷二种）、《晋诏》（六十卷）、《录晋诏》、《晋宋杂诏》（有四卷、八卷二种）中吧。另外，余、周二先生均言此条亦见于《古文苑》卷五，实则在卷十中，偶误也。 \\n 《殷芸小说》涉及的40种古书令我们得以一窥六朝古书的面貌，虽然大多是只言片语，却也有着较重要的价值。至于传世的《世说新语》、《异苑》等书，还可据此书补佚文数条。如31条云：“孝武未尝见驴，谢太傅问曰：‘陛下想其形，当何所似？’孝武掩口笑云：‘正当似猪。’”就是《世说新语》的佚文。 \\n 需要指出的是，辑本中有些条文原来所注的出处不能一概相信，如77条注出《异苑》，今本《异苑》无此条。虽然今本《异苑》是否是完整的原书尚有异议，但77条的内容风格显然与《异苑》不符，不能当作佚文看待。此条记何颙见张仲景言其将为良医之事，而78条记张仲景见王仲宣言其三十眉落之事。查《太平广记》卷二十八〈张仲景〉引《小说》，即合此二条之文。《太平御览》卷四四四记何颙张仲景事，七三九记张仲景王仲宣之事，卷七二二兼记二事，均谓出《何颙别传》。《隋志》史部杂传类有《何颙使君家传》一卷，这两条都应是此书的佚文。 \\n 《殷芸小说》的俗化倾向 \\n 《殷芸小说》与它之前的一些小说相比，具有较明显的俗化倾向。主要表现在几个方面：记载了一些具有民间和地方色彩的传说，包括帝王、圣贤、名人等人物故事；钞引了四篇《笑林》中的文字，其中两篇尤其具有民间趣闻的性质；抄录了几篇可能是出自下层文人之手的伪作书信。在帝王传说中，以汉高祖避难厄井闲最具民间色彩： \\n 3、荥阳板渚津原上有厄井，父老云：汉高祖曾避项羽于此井也，为双鸠所救。故俗语云：“汉祖避时难，隐身厄井间，双鸠集其上，谁知下有人？”汉朝每正旦辄放双鸠。或起于此。 \\n 《太平御览》卷九二一引《风俗通》云：“俗说：高祖与项羽战，败于京索。遁藂薄中，羽追求之，时鸠正鸣其上，追者以鸟在无人，遂得脱。后及即位，异此鸟，故作鸠杖以赐老者。”两种故事的略微不同，正是民间传说的本色。记载中的“故俗语云”、“俗说”，正说明这些传说流行于俗众之闲。另外，第1条记秦始皇作石桥，使神人鞭石流血等，17条记曹操与袁绍少时游侠相害事，以及48条记秦始皇发孔子墓，并杂以秦谣和遗谶，也很像是出自闾阎的“俗说”。 \\n 孔子作为一个“箭跺式人物”，从战国时期开始就附会了很多传说和故事，到汉代更是蔚为大观，由《孔子集语》便可见一斑。《殷芸小说》第40至46条，也抄录了七条有关孔子及其弟子的故事，可以看作是民间对孔子这位圣人及其弟子的传说。尤其是45条，记孔子向采桑女求教穿九曲珠事： \\n 45、孔子去卫适陈，途中见二女采桑。子曰：“南枝窈窕北枝长。”答曰：“夫子游陈必绝粮。九曲明珠穿不得，着来问我采桑娘。”夫子至陈，大夫发兵围之，令穿九曲珠，乃释其厄。夫子不能，使回、赐返问之。其家谬言女出外，以一瓜献二子。子贡曰：“瓜，子在内也。”女乃出，语曰：“用蜜涂蛛，丝将系蚁，蚁将系丝，如不肯过，用烟熏之。”孔子依其言，乃能穿之。于是绝粮七日。 \\n 孔子遇采桑女之事，早在汉代已有记载。东方朔《七谏?怨世》：“路室女之方桑兮，孔子过之以自侍。”王逸注：“言孔子出游，过于客舍，其女方采桑，一心不视，喜其贞信，故以自侍。”不过还没有后来这么复杂的情节，所说的也不全然是一回事。汉代的孔子遇采桑女的故事，可能更接近于孔子遇阿谷处女的故事，见《韩诗外传》卷一、《列女传?辩通》等记载，原是表现女子的坚贞守礼。但在《殷芸小说》中表现的则是女子的聪慧，孔子这位圣人尚需向普通采桑女求教学习，也是民间俗众对圣人的一种看法。这个故事在民间流传极广，至边陲之敦煌亦见其影响。伯3821号卷子《十二时》云：“食时辰，夫子东行厄在陈，九曲明珠南可任，悔不桑间问女人。”阿斯塔那出土的《唐写本孔子与子羽对语杂钞》、敦煌本《孔子项托相问书》等，也具有某些相似的性质[5]。 \\n 至于名人传说，如第68条马融吹笛之事。马融为东汉经学大家，所著《长笛赋》也很有名，《文选》卷十八载《长笛赋》，其序中曾说自己“性好音，能故琴吹笛”，曾“吹笛，为气出、精列、相和”。李善注：“歌录曰：古相和歌十八曲，气出一，精列二。《魏武帝集》有气出、精列二古曲。”这件事情到了《殷芸小说》引《马融别传》那里，已成“感得蜻蛚（蟋蟀）出吟，有如相和”了。余嘉锡认为“此乃后人所妄改”，其实这并非“妄改”而是讹传，是民间讲述和传播故事的一个特点。此外，67条记后汉太傅胡广之出生，120条记襄阳孔明故宅，也颇具民间传闻的色彩。 \\n 《笑林》是魏代邯郸淳的作品，本身即具有浓厚的民间色彩,《殷芸小说》共引四条，其中125、126两条则纯属民间笑话： \\n 106、平原人有善治伛者，自云：“不善，人百一人耳。”有人曲度八尺，直度六尺，乃厚货求治。曰：“君且伏。”欲上背踏之。伛者曰：“将杀我！”曰：“趣令君直，焉知死事。” \\n 107、俗说：有贫人止能办只瓮之资，夜宿瓮中，心计曰：“此瓮卖之若干，其息已倍矣。我得倍息，遂可贩二瓮。所得倍息，其利无穷。”遂喜而舞，不觉瓮破。 \\n 无外乎闾巷琐事，刍荛鄙言。《后汉书?蔡邕传》记载汉灵帝喜欢“方俗闾里小事”，《陈书?始兴王叔陵传》记载始兴王“民间细事”甚有兴趣，他们所喜欢的可能就是《笑林》一类的笑话故事。也就是曹植所诵的“俳优小说”。六朝时很多小说都是纂集之作，但像《殷芸小说》这样采引《笑林》的，可能是唯一的。 \\n 《殷芸小说》还保存了几篇书信和手敕，如前面提到的汉高祖给太子（惠帝）的手敕，鬼谷先生与苏秦、张仪书及二人答书，张良与四皓书及四皓答书。这些文献的真实性很让人怀疑。文章在语词、思想上的显得比较浅俗，可能是出自民间下层文人的拟作。 \\n 《殷芸小说》还有一项重大的价值，即从这个第一部以“小说”命名的书中，我们可以探知六朝时的小说观念。此书既然名为“小说”，那其中收录的文字自然是为当时人视为小说的东西。仔细研究其文本可以发现，它的内容主要有地理、杂记、别传、琐言、逸事五类，而其中的主体则是琐言和逸事，这反映出六朝人对小说的理解，即主要将琐言、逸事而不是杂记（志怪）当作小说。总之，《殷芸小说》是值得重视的一部小说，本文只是尝试着对其中某些问题提出一点看法，聊作抛砖引玉之用。 \\n 参考文献： \\n [1]姚振宗.隋书经籍志考证(卷三十二)[A].二十五史补编[Z].北京：中华书局,1955.5537 \\n [2]王枝忠.汉魏六朝小说史[M].杭州：浙江古籍出版社，1997.196 \\n [3]余嘉锡.殷芸小说辑证[A].余嘉锡论学杂著[C].北京：中华书局，1963 \\n [4]钱谦益.虞山钱遵王藏书目录汇编[Z].上海：古典文学出版社，1958 \\n [5]郑阿财.敦煌写本《孔子相托相问书》初探[A].敦煌文献与文学[C]，台北：新文丰出版公司，1993 \\n  \\n 　 \\n  \\n  \\n 　"}
