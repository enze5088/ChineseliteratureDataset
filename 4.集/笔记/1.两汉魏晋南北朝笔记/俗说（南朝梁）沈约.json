{"章节": "俗说（南朝梁）沈约", "正文": "　 \\n 　 \\n 　 \\n 俗说 \\n 　 \\n 南朝梁·沈约 \\n 谢景仁为豫章主簿，在桓元门下。元闻其善弹筝，便呼之。既至，取筝令弹（《北堂书钞》一作令其弹之），因歌秋风，意气殊远，元以此知（《北堂书钞》一引作甚重，《太平御览》知作奇）之。（虞世南《北堂书钞》卷七十三，又卷一百十；欧阳询《艺文类聚》卷四十四；太平御览卷一百六十五） \\n 孝明帝时，尚书郎河东王乔迁为邺令。乔有精神，每月朔常诣台朝，明帝怪其来数，而无车骑，密令太子史候望之。言临至时常有双凫从东南飞来，因伏伺，见凫举网，但得一双舄耳。使尚方识视，四年中所赐尚书郎屐履也。（《北堂书钞》卷七十八） \\n 桓灵宝在南州时，自讲《庄子》七篇，一曰更说。（《北堂书钞》卷九十八） \\n 司马郎君时贵，好作妓堂，然香烟薰之，屋为之县。（《北堂书钞》卷一百十一） \\n 谢安小儿时，便有名誉，流闻远国。慕容饷谢白狼毛一双，谢时年十三。（《北堂书钞》卷一百二十一；《太平御览》卷三百四十一） \\n 谢仁祖年少时，喜著刺文（《北堂书钞》作水）出郊郭外。其叔父诮责之，仁祖於是自改，遂为名流。（《北堂书钞》卷一百二十九引至郊郭；《太平御览》卷六百九十五引有外字及下三句） \\n 桓元作诗，思不来，辄作鼓吹。既而思得，云：畸鹤响九皋。叹曰：“鼓吹固自来人思。”（《北堂书钞》卷一百三十；《艺文类聚》卷六十八） \\n 徐干木年少时，尝夜梦见鸟从天上飞，衔伞树其庭中，如此凡三过（《御览》有过字），又作恶声而去。徐后果得伞以（《御览》有果得四字）恶终。（《北堂书钞》卷一百三十四；《太平御览》卷七百二） \\n 丞相从事中郎王文英枕自作声。（《北堂书钞》卷一百三十四） \\n 桓豹奴病劳冷，无毡可卧，桓车骑自撤已眠毡与之。（《北堂书钞》卷一百三十四；《太平御览》卷七百八） \\n 晋哀帝王皇后有一紫磨金指，至小，可第五指带。（《北堂书钞》卷一百三十六）。 \\n 桓大司马弟性能啖，食兼数人，桓每恶之，设必倍丰。食竟，复就兄索食（《北堂书钞》卷一百四十三；《太平御览》卷八百四十九引云：桓性啖集犬，大司马每嗔，时从兄索食）。 \\n 晋简文集诸谈士夜坐，每自设粥。（《北堂书钞》卷一百四十四） \\n 傅亮北征，在黄河中，垂至洛，遥见嵩山。于时同从客在坐，问傅曰：“潘安仁《怀旧赋》云：前瞻太室，傍眺嵩邱。嵩邱、太室，故是一山，何以言傍眺？”傅曰：“有嵩邱山，去太室七十里。此是书写误耳。”（《艺文类聚》卷七） \\n 郗僧游青溪中，泛到一曲之处（《御览》到作舟，无之字），辄作诗一篇。谢益寿见诗笑（《御览》作观）曰：“青溪之（《御览》作中）曲，复何穷（《御览》作可）尽。”（《艺文类聚》卷九；《太平御览》卷六十七） \\n 桓元宠丁期，朝贤论事，宾客聚集，恒在背后坐，食毕，便回盘与之。期虽被宠，而谨约不敢为非。元临死之曰，期乃以身捍刃。（《艺文类聚》卷三十三；《太平御览》卷七百五十八引云：桓元宠丁牛期，食毕便回与之） \\n 张敷（《御览》讹作邀）从彭城还，请假当归东。傅亮时为宋台侍中，下舫中与张别（《艺文类聚》作传亮下船与别，据《御览》补），张不起，授两（《御览》有两字）手著舫户外，傅遂下执其（《御览》有其字）手，孰视张面（《御览》有面字），曰：“楂故（《御鉴》无故字）是梨中（《御览》作之）不臧者。”便去。（《艺文类》聚卷二十九；《太平御览》卷六百三十四） \\n 阮光禄大儿丧，哀过，遂得失心病。服除后，经年病瘳。（《艺文类聚》卷三十四引至心病；《太平御览》卷七百四十一引有服除七字） \\n 宋是石祟妓绿珠弟子，有国色，善吹笛。后在晋明帝宫，帝疾患危笃，群臣进谏，请出宋。时朝贤悉见，帝曰：“卿诸人谁欲得者？”众人无言。阮遥集时为吏部尚书，对曰：“愿以赐臣。”即与之。（《艺文类聚》卷四十四，又卷十八引至帝宫，在作入脱晋字；《北堂书钞》卷一百十引至善吹笛；《太平御览》卷三百八十一，又卷五百六十八） \\n 宋死后，葬在金城南山，对琅琊郡门。袁山松为琅琊太守，每醉，辄乘舆上宋冢，作《行路难》歌。（《太平御览》卷五百九十七） \\n 谢仁祖妾阿妃有国色，甚善吹笛。谢死，阿妃誓不嫁。郗昙时为北中郎，设权计，遂得阿妃为妾。阿妃终身不与昙言。（《艺文类聚》卷四十四） \\n 江夷为右仆射，主上欲用其领詹事，语王准：“卿可觅此例。”准对曰：“臣当出外寻访。”准后见主上，问：“近所道事，卿己得例未？”准曰：“谢琰右仆射领詹事。”琰即谢公之子，恐夷非其例，事遂不行（《艺文类聚》卷四十九；《太平御览》卷二百四十五）。 \\n 殷仲堪在都，尝往看棋，诸从瓦官寺前宅上。于是袁羌与人共往窗下围棋。仲堪在里问袁《易》义，袁应答如流，围棋不辍。袁多傲，然殊有馀地。殷撰辞攻难，每有往复。（《艺文类聚》卷七十四） \\n 桓豹奴善乘骑，亦有极快马。有一诸葛郎，自云能走与马等。桓车骑以百疋布置埒，令豹奴乘马，诸葛竞走，先至者得布。便俱走，诸葛恒与马齐，欲至埒头，去布三尺许，诸葛一透，坐布上，遂得之。（《艺文类聚》卷八十五；《太平御览》卷三百九十，又卷八百二十） \\n 陶夔为王孝伯参军，三曰曲水集，陶在前行坐，有一参军督护在坐。陶於坐作诗，随得三五句，后坐参军督护随写取诗。陶犹更思补缀，后坐写其诗者先呈，陶诗经曰方呈。大怪，收陶参军，乃复写人诗。陶愧愕不知所以。王后知陶非滥，遂弹去写诗者。（《太平御览》卷二百四十九） \\n 释道安，生便左臂上一肉，广一寸许，著臂如钏，将可上下，时人谓之印手菩萨。（《太平御览》卷三百六十九） \\n 有人指周伯仁腹曰：“此中何有？”答曰：“此洪洞，容卿等数百人。”（《太平御览》卷三百七十一） \\n 有人诣谢益寿，云：“向在刘丹阳坐，见一客殊毛。”谢曰：“正是我家阿瞻。”瞻多须，故云耳。（《太平御览》卷三百七十四） \\n 王僧敬，神明俊彻，为一时之标。桓元时集聚宾客，莫有出其右者。王在坐，都不复觉有馀人，坐无王，便觉殷仲文、谢益寿为佳。王僧敬兄弟列坐斋中，见之若神。小人从户前过，皆肃然毛竖。（《太平御览》卷三百九十三） \\n 谢仆射、陶太常诣吴领军，坐久，吴留客作食。曰已申，使婢卖狗供客，比得一顿食，殆无复气力可语。（《太平御览》卷四百五，又卷四百八十五） \\n 桓宜城丧后，家至贫，孔夫人疾患须羊解神，不能得。桓温以弟买得质羊，羊主家富，谓桓言：“仆乃不须买得郎为质，但郎家贫，幸可为郎养。”买得郎耳，车骑冲也。后江州出射堂射，羊主东边看，车骑犹识之，呼来问：“公识我否？”答云不识，桓公曰：“我是昔曰买得郎也。”（《太平御览》卷四百三十二） \\n 王孝伯起事，王东亭殊忧惧。时住在募士桥下，持药酒置左侧，诸其所念小人俞翼令在门前，若见人骑傧从东，汝可取酒药与我。俄有行人乘马过，翼便进酒。王语翼：“汝更看，定非官人。”王语翼：“汝几杀我。”（《太平御览》卷四百六十九） \\n 谢万诣简文，万来无衣帻可前，简文曰：“但前，不须衣帻。”即呼使入。万著白纶巾，鹄氅丧，履板而前。既见，共语，移曰，大器之。（《太平御览》卷四百七十五） \\n 刘柳为仆射，傅迪为左丞。傅大读书而不解其义，刘唯读老、庄而已。傅道刘云：“止读十二卷，何足本人。”刘道傅云：“读书虽多，而无所解，可谓书簏。”（《太平御览》卷六百十六；《北堂书钞》卷九十八引傅迪二句） \\n 殷伯仁（一引作弟）为何无忌参军，在浔阳与何共樗蒲。何得百万便住（一作得何百便住），何守语求赎决，不听，何大怒，骂殷曰：“戆子敢尔，取节来。”殷犹傲然，谓何曰：“朝廷授将军三千羸兵狗头节（《北堂书钞》作杖疏节），以威蛮獠，宁令妄自尊大耶！”（《北堂书钞》有宁令句）乃复拟议国士异事，何便令百人收殷付狱中。殷歌啸自若，经一曰，遂恚死。（《太平御览》卷六百八十一，又卷七百五十四引至骂殷，无何守八字；《北堂书钞》卷一百三十引云：殷伯弟为何无忌参军，下接何骂殷曰至妄自尊大耶） \\n 车武子妇，大妒，夜恒出掩袭车。车后呼其妇兄颜熙夜宿，共眠，取一绛裙挂著屏风上。其妇果来，拔刀迳上床，发欲刃床上人。定看，乃是其兄，於是惭羞而退。（《太平御览》卷六百九十六） \\n 刘真长小时，居丹徒，家至贫，织芒履以养母（六字据《御览》补）。剧方回数出南射堂射，刘往市卖履，路经射堂边。过人无不看射，刘过，初不回顾。方回异之，遣问信，答云：“老母朝来未得食，至市货履，不得展诣。”后过，剧呼之使来与共语，觉其佳。（《太平御览》卷六百九十八，又卷四百八十五引云：刘真长少时居丹徒，家至贫，织芒履以养母） \\n 桓元在南州，妾当产，畏风，应须帐。桓曰：“不须作帐，可以夫人故帐与之。”（《太平御览》卷六百九十九） \\n 荀介子为荆州剌史，荀妇大妒，恒在介子斋中，客来便闭屏风。有桓客者，时在中兵参军，来诣荀谘事，谕事已讫，为复作馀语。桓时年少，殊有姿容，荀妇在屏风里，便语桓云：“桓参军，君知作人不？论事己讫，何以不去。”桓狼狈便走。（《太平御览》卷七百一） \\n 谢万作吴兴郡，其兄安时随至郡中。万眠，常晏起，安清朝便往床前，叩屏风，呼万起。（同上） \\n 顾虎头为人画扇，作稽阮而都不点眼睛。送还（一引有此二字），主问之，顾答曰：“那可点睛？点睛便语。”（《太平御览》卷七百二，又卷七百五十引无可二字，作点眼睛便欲能语） \\n 何承天、颜延年俱为郎，何问颜曰：“藿囊是何物？”颜答曰：“此当复何解耶？藿囊将是卿言？腹中无所有，纯是藿。此是世俗相调之辞也。”（《太平御览》卷七百四） \\n 桓元取羊欣为征西行参军，元爱书，呼欣就坐，乃遣信呼顾长康与共论书。至夜良久，乃罢。（《太平御览》卷七百四十七） \\n 毛泰买一玉洼，八十八分。（《太平御览》卷七百五十九） \\n 王庆孙为襄阳都督，后之镇，尔时沔中蛮盛，断道，缚得王去。将还家，语王云：“汝是贵人，试作贵人行者。”驱逼不得已，王便行。蛮以其贵人不堪苦使，令与妇女共碓下舂。（《太平御览》卷八百二十九） \\n 王子敬学王夷甫，呼钱为阿堵。后既诏出赴谢公，主簿过会下，与掷散当。其夕，手自抱钱，钱竟明曰已后云：“何至须阿堵物。”。（《太平御览》卷八百四十九） \\n 王东亭尝之吴郡，就汰公宿。别，汰公设豆藿糜，自啖一大瓯。东亭有难色，汰公强进半瓯。（《太平御览》卷八百五十九） \\n 桓石虎是桓征西儿，未被举时，西出猎，石虎亦从猎。围射虎，虎被数箭，伏在地。诸将谓石虎曰：“恶郎能拔虎箭不？”石虎小名恶子，答曰：“可拔耳。”恶子於是迳至虎边，便拔得箭，虎跳越，恶子亦跳，跳乃高，虎还伏。恶子持箭便还。（《太平御览》卷八百九十二） \\n 齐沈僧照，别名法朗，攸之之孙也。记人吉凶，颇有应验。尝校猎，中道而还，左右问何故，答曰：“国家有边事，须还处分。”问：“何以知之？”曰：“向闻南山虎啸，知耳。”俄而使至。（同上） \\n 京下刘光禄，养好鹅，后军从京还镇寻阳，以一只鹅为后军别，纯苍色，颈长四尺许，头似龙。此一只鹅，可堪五万，自后不复见有此类。（《太平御览》卷九百十九） \\n  \\n 　 \\n  \\n  \\n 　"}
