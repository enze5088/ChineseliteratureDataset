{"章节": "梁州记（南朝宋）刘澄之", "正文": "　 \\n 　 \\n 　 \\n 梁州记 \\n 　 \\n 南朝宋·刘澄之 \\n ●武侯垒 \\n 武侯垒东南有定军山。入山八十馀里，有诸葛武侯墓。钟会征蜀，至汉州，祭亮之墓，令军士不得於墓刍牧樵采。今松柏、砷铭俨然。 \\n ●白水关 \\n 关城西南百八十里有白水关，李固解印绶处也。 \\n ●温泉 \\n 汉水南有温泉，周围数千步。冬夏常沸涌若汤，其热可熟鸡子。 \\n ●盟坛 \\n 沔阳城在汉水南，旧萧何所筑也。刘备为汉王，权住此城，盟於城下。今门外有盟坛犹存。 \\n ●诸葛井 \\n 诸葛亮宅有井，深四尺馀，口广一尺五寸。累砖如初开雲。 \\n ●雁塞 \\n 梁州县界有雁塞山，传云此山有大池，水雁栖集之故，因名曰雁塞。 \\n  \\n 　 \\n  \\n  \\n 　"}
