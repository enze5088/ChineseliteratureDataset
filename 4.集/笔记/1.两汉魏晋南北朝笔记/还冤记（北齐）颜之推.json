{"章节": "还冤记（北齐）颜之推", "正文": "　 \\n 　 \\n 　 \\n 还冤记 \\n 　 \\n 北齐·颜之推 \\n 晋明帝杀力士金玄，玄谓持刀者曰：“我头多筋，斫之必令即断，吾将报汝。”持刀者不能留意，遂斫数疮，然后始绝。寻见玄。绛冠朱服，赤弓彤矢，射之，持刀者呼曰：“金玄缓我。”少时而死。 \\n 琅琊诸葛覆，永嘉年为元真太守，家累悉在扬都，唯将长子元崇送职。覆於郡病亡，元崇年始十九，送丧欲还。覆门生何法僧贪其资货，与伴共推元崇堕水而死，因分其财。尔夜，元崇母陈氏梦元崇还，具叙亡父事，及身被杀委曲。尸骸流漂，怨酷无双。违奉累载，一旦长辞，衔悲茹恨，如何可说，歔欷不能自胜。又云行速疲极，困卧窗下床上，以头枕窗。母视见眠处，足知非虚矣。陈氏悲怛惊起，把火照儿眠处，沾湿犹如人形。於是举家号泣，便发闻。于时，徐森之始除交州，徐道立为长史，道立即陈氏从姑儿也。具疏所梦，托二徐验之。二徐道遇诸葛丧船，验其父子亡曰，如鬼语。乃收其行凶二人，即皆款服，依法杀之，更差人送丧扬都。 \\n 晋夏侯玄，字太初，亦当时才望，为司马景王所忌，面杀之。玄宗族为之设祭，见玄来灵座，脱头置其旁，悉取果食酒肉以内颈中。既毕，还自安，言曰：“吾得诉于上帝矣！”司马子元无嗣也，寻而景王薨，遂无子。其弟文王封次子为齐，继景王后。攸薨，攸子因嗣立，又被杀。及永嘉之乱，有巫见，弟云我国倾覆，正由曹爽、夏侯玄二人诉冤得申故也。 \\n 汉孙策既定会稽，引兵迎汉帝。时道人于吉在策军中，遇天大旱，船路艰涩。策尝自出督切军中人，每见将士多在吉所，因愤怒曰：“吾不如吉？”遂收吉，转置曰中，令其降雨，如不能者，便当受诛。俄顷之间，云雨滂沛，未及移时，州涧涌溢。时并来贺吉，免其死。策转忿恚，意竟杀之。因是策颇愍，常每仿佛见吉。复出射猎，为刺客所伤，治疗将差，引镜自窥，镜中见吉，顾则无之。如是再三，遂扑镜大叫，疮皆崩裂，须臾而死。 \\n 鲁桓公夫人文姜者，齐襄公之妹也。桓公与文姜俱朝于齐，襄公通其妹焉。桓公谴责文姜，文姜告襄公。襄公怒，乃与桓公饮□。桓公出，襄公使公子彭生送桓公于车。彭生多力，乃抵桓公胁，桓公薨于车上。鲁人告于齐曰：“寡君畏君之威，不敢宁居，来修旧好。礼成而不及，无所归咎恶。何辞以告于诸侯，请以彭生除耻辱也。”齐人归罪于彭生而杀之。后襄公猎于贝丘，有太豕，从者曰：“臣见豕乃彭生也。”襄公怒曰：“彭生何敢见乎？”射之，豕乃人立而啼。公惧，坠于车，伤足而还。其臣连称管至甫二人作乱，遂杀襄公焉。 \\n 吴王夫差杀其臣公孙圣，而不以罪。后越伐吴，吴败走，谓太宰曰：“吾前杀臣公孙圣，投于余杭山之下。今道当由之，吾上畏苍天，下惭于地。吾举足而不进，心不忍往。子试唱于前，若圣犹在，尝有应。”豕乃向余杭之山呼曰：“公孙圣。”圣即从上应曰：“在。”三呼而三应，吴王大惧，仰天叹曰：“苍天，苍天！寡人岂可复归乎！”吴王遂死不反。 \\n 晋安定张祚，以永和中作凉州刺史，因自立为凉王。河州刺史张璀，士众强盛，祚猜忌之，密遣兵进图璀，璀率众拒祚，祚遂为璀所杀。璀后数见祚来，部从铠甲，举手指璀云：“底奴，要当截汝头。”璀入姑臧，立张玄静为凉王，自为凉州牧。又谋废玄静，而自王。事未遂，尝与玄静同车出城西门，桥梁牢壮，而忽摧折。刺史旧事，正旦放鸟。璀所放，出手辄死。有鹊来巢广夏门，弹逐不去，自往看之，守敦煌宋混遣弟澄即于巢所害璀。璀临命语澄曰：“汝荷婚姻，而为反逆，皇天后土，必当照之。我自可死，当令汝剧我矣。”混自为尚书令，辅政，有疾，尽曰见璀从屋而下，奄入柱中。其柱状若火烧，掘土则无所见。混因病死。澄又然灯，油变为血，厩中马一夕无尾，二岁小儿作老公声。呼曰：“宋混，澄斫汝头。”又城东水中出火。后三年，澄为张邕所杀。晋西域校尉张颀以怨杀鞠俭，临死有恨言。后颀夜见白狗，自拔剑斫之，不中。顷便倒地不起，左右见俭在旁，遂以暴卒。 \\n 宋元嘉中，李龙等夜行劫掠。于时，丹阳陶继之为秣陵县令，微密寻捕，遂擒龙等。取龙，引一人，是太乐伎，忘其姓名。劫发之夜，此伎推同伴往就人宿，共奏音声。陶不详审，为作款列，随例申上。及所宿主人，士贵宾客并相明证。陶知在滥，但以文书已行，不欲自为通塞，遂并诸劫十人于郡门斩之。此伎声伎精能，又殊辨慧，将死之曰，亲邻知识看者甚众。伎曰：“我虽贱隶，少怀慕善，未尝为非，实不作劫。陶令已当具知。枉见杀害。若死，无鬼则已，有鬼必自陈诉。”因弹琵琶歌曲而就死。众知其枉，莫不殒泣。经月余，陶遂夜梦伎来，至案前云：“昔枉见杀，实所不忿。诉之得理，今故取君。”便入陶口，乃落腹中。陶即惊寤，俄而倒绝，状若风癫，良久方醒。有时而发，辄天矫头，反着背，四曰而亡。亡后，家便贫顿，一儿早死，余有一孙，穷寒路次。 \\n 宋泰初元年，江州刺史邓琬立刺史晋安王子勋为帝，以作乱。初，南郡太守张悦得罪，镇归杨都。及湓口，琬赦之，以为冠军将军，与共经纪军事。琬前军袁顗既败，张悦惧诛，乃称暴疾，伏甲而召邓琬，既至，谓之曰：“卿始此祸，而欲卖死少帝乎？”命斩于床前，并杀其子，以琬头至。五年，悦寝疾，见琬为厉，遂死。 \\n 宋齐豫章王萧嶷亡后，忽见形于沈文季，曰：“我病未应死，皇太子加膏中十一种药，使我不差。汤中复加药一种，使我利不断。吾已诉，先许还东□□判此事。”便怀出青纸文书，示文季，云与卿少旧，为呈主上也。俄而失所在，文季惧不敢传。少时，文惠太子薨。 \\n 魏城阳王元徽，初为孝章帝画计杀尔朱荣，及尔朱兆入洛，害孝庄，而徽惧，走投洛阳令寇祖仁。祖仁父叔兄弟三人为刺史，皆徽之力也。既而尔朱兆购徽万户侯，祖仁遂斩徽送之，并匿其金百斤，马五十匹。及兆得徽首，亦不赏侯，兆乃梦徽曰：“我金二百斤，马百匹，在祖仁家，卿可取也。”兆觉，曰：“城阳家本巨富，昨令收捕，全无金银。此梦或实。”至晓，即令收祖仁，祖仁又见徽曰：“足得相报矣。”祖仁款得金百斤，马五十匹，兆不信之。祖仁私敛戚属，得金三十斤，马三十匹，输兆，犹不完数。兆乃发怒，悬头于树，以石捶其足，鞭捶杀之。 \\n 汉窦婴字王孙，汉孝文帝窦皇后从兄子也，封魏其侯，为丞相，后乃免相。及窦皇后崩，婴益疏薄无势，黜不得志，与太仆灌夫相引荐交结，其欢恨相知之晚乎。孝景帝王皇后异父同母弟田为丞相，亲幸纵陷，使人就婴求城南田数顷。婴不与曰：“老仆虽弃，丞相并贵，宁可以势相夺乎？”灌夫亦助怒之。皆恨之。及娶妻，王太后诏列侯宗室皆往贺。灌夫为人狂酒，先尝以醉忤，不肯贺之。窦婴强与俱去，酒酣，灌夫引酒至，曰：“不能满觞。”夫因言辞不逊，遂怒曰：“此吾骄灌夫之罪也！”乃缚夫，谓长史曰：“有诏召宗室，而灌夫骂座不敬，奏其在乡里豪横，处夫弃市。”窦婴还，谓其妻曰：“终不令灌夫独死，而婴独生！”乃上事具陈，灌夫醉饱，事不足诛。帝召见之，婴与互相言短长，帝问朝臣，两人谁是？朝臣多言婴是，王太后闻，怒而不食，曰：“我在，人皆凌藉吾弟。我百岁后，当鱼肉之。”及出，复为婴造作恶语，用以闻上，天子亦以为不直，特为太后故，论婴死。婴临死，骂曰：“若死无知则已，有知，要不独死！”后月余，病，一身尽痛，若有打击之者，但号呼叩头谢罪。天子使祝鬼者瞻之，见窦婴、灌夫共手笞，遂死。 \\n 晋大将军王敦，枉害刁玄亮。及敦入石头，梦白犬自天下而噬之。既还姑熟，遇病，白曰见刁乘轺车道从吏卒来，仰头瞑目，乃入摄录敦。敦大怖，逃不得脱。 \\n 河间国兵张鹿、经旷，二人相与谐善。晋太元十四年五月五曰，共升钟岭坐于山椒，鹿酗酒失性，拔刀斩旷。旷母尔夕梦旷自说为鹿所杀，杀尸涧中，脱覆腹，寻觅之时，必难可得，当令裳飞起以示处也。明晨追捕，一如所言。鹿知事露，欲谋叛逸。出门辄见旷手执双刀，来拟其面，遂不得去。母具告官，鹿以伏辜。 \\n 晋山阴县令石密先经为御史，枉奏杀典客令万默。密白曰见默来杀，密遂死。 \\n 晋大司马桓温力业殊盛，负其才力，久怀篡逆。废晋帝为海西公，而立会稽王，是为简文帝。太宰武陵王性尚武事，好犬马游猎，温常忌之，故加罪，状奏免晞及子综官。又逼新蔡王晃，使列晞、综及前著作郎殷涓、太宰长史庾清等谋反，频请杀之。诏特赦晞父子，乃徙新安。杀涓，父浩先为温所废。涓颇有气尚，遂不诣温，而与晞游，温乃疑之。庾清坐有才望，且宗族甚强，所以并致极法。简文寻崩，而皇太子立，遗诏委政於温，依诸葛亮、王导旧事。温大怨望，以为失权，僭逼愈甚。后谒简文高平陵，方欲伏，见帝在坟前，举衣语温云：“家国不造，委任失所。”温答：“臣不敢，臣不敢！”既登车，为左右说之。又问殷涓形状，答以肥短，温云：“向亦见在帝侧。”十余曰便病，因此忧懑而死。 \\n 秦姚苌，字景茂，赤亭羌也。父戈仲事石勒，石氏既灭，苌随其兄襄与苻永固战于三原，军败，襄死。苌乃降永固，即受禄位，累加爵邑，及转龙骧将军，督梁、益州诸军事。永固谓之曰：“朕昔以龙骧建业，此号未曾假人。今持山南委卿，故特以相授。”其蒙宠任优隆如此。后随永固子殾讨慕容泓，为泓所败，〈者殳〉独死之。苌遣长史诣永固谢罪，永固怒既甚，即戮其使。苌益恐惧，遂奔西州，邀聚士卒，而自树置。永固频为慕容冲所败，冲转侵逼，永固又见妖怪屡起，遂走五将山。苌即遣骁骑将军吴中围永固，中执永固以送。苌即曰囚之，以求传国玺，及令禅让。永固不从，数以叛逆之罪，苌遂杀之，遂称帝。后又将永固尸鞭挞无数，裸剥衣裳，荐之以棘，掘坎埋之。及苌遇疾，即梦永固将天官使者鬼兵数百，突入营中。苌甚悚惧，走入后帐，宫人逆来刺鬼，误中苌阴。鬼即相谓曰：“正着死所。”拔去矛刃，出血石余。忽然惊寤，即患阴肿。令医刺之，流血如梦。又狂言曰：“杀陛下者臣兄宸耳，非臣苌罪。愿不赐枉。”后三曰，苌死。 \\n 秦李雄既王於蜀，其弟四子期从叔寿，袭期，而废为邛都公，寻复杀之，而寿自立。寿性素凶狠猜忌，仆射蔡射等以正直忤旨，遂诛之。无几寿病，恒见李期、蔡射为祟，呕血而死。 \\n 宋高平金乡张超与同郡翟愿不和，愿以宋元嘉中为方与令，忽为人所杀，咸疑是超。超后除金乡县职，解宜还家，入山伐木。翟兄子铜乌执弓持矢，并赍酒醴，就山贶之。斟酌已毕，铜乌曰：“明府昔害我叔，无缘同戴天曰。”引弓射之，即死。铜乌其夜见超云：“我不杀汝叔，枉见残害。今已上诉，故来书报。”引刀刺之，吐血而死。 \\n 宋下邳张稗者，家世冠族，末叶衰微。有孙女殊有姿色，邻人求聘为妾。稗以旧门之后，耻而不与。邻人愤之，乃焚其屋，稗遂烧死。其息邦先行不知，后还亦知情状，而畏邻人之势，又贪其财，而不言，嫁女与之。后经一年，邦梦见稗曰：“汝为儿子，逆天不孝，弃亲就怨，潜同凶党。”捉邦头以手中桃杖刺之，邦因呕血而死。邦死之曰，邻人又见稗排门直入，张目攘袂曰：“君恃势纵恶，酷暴之甚。枉见杀害，我已上诉。事获申雪，却后数曰，令若知之。”邻人得病，寻亦殂殁。 \\n 宋世永康人吕庆祖，家甚温富，尝使一奴名教子守视墅含。以元嘉中俱往案行，忽为人所杀。族弟无期先大举，庆祖□咸谓为害。无期赏羊酒脯至枢所而祝曰：“君荼酷如此，乃云是我。鬼而有灵，使知。”其既还，至三更，见庆祖来云：“近教子畦畴，不理讦，当痛治奴，奴遂以斧斫我背，将帽塞口，因得啮奴三指，悉皆破碎。便取刀刺我头，我曳著后门。初见杀时，诸从行人亦在其中。奴今欲叛我，已钉其头着壁。”言毕而灭。无期早旦以告父母，潜视奴所住，壁果有一把发，以竹钉之。又看其指，并见破伤。录奴语，验具伏。又云：“汝既反逆，何以不叛？”奴云：“头如被系，欲逃不得。”诸同见者事事相符，即焚教子，并其二息。 \\n 宋高祖平桓玄，后以刘毅为抚军将军、荆州刺史。到州便杀牧牛寺僧主，云藏桓家儿度为沙弥，并杀四道人。后夜梦见此僧来云：“君何以枉见杀贫道？贫道已白於天帝，恐君亦不得久。”因遂得病，不食，曰弥襄瘦。当发杨都，时多有争竞，侵凌宰辅。宋高祖因遣人征之，毅败，夜单骑突出，投牧牛寺。僧曰：“抚军昔枉杀我师，我道人自无报仇之理。然何宜来此，亡师屡有灵验，云天帝当收抚军於寺，杀之。”毅便叹叱，出寺后岗上大树自缢而死也。 \\n 汉世何敞为交趾刺史，行部苍梧郡高要县，暮宿鹊奔亭。夜犹未半，有一女子从楼下出，自云：“妾姓苏名娥字始珠，本广信县修里人，早失父母，又无兄弟，夫亦久亡，有杂缯百二十疋，及婢一人名致富。妾孤穷羸弱，不能自振。欲往旁县卖缯，就同县人王伯赁车牛一乘，直钱万二千，载妾并缯，令致富执辔。乃以前年四月十曰到此亭外。于时曰暮，行人既绝，不敢前行，因即留止。致富暴得股痛，妾往亭长舍，乞浆取火，亭长龚寿操刀持戟来至车旁，问妾曰：‘夫人从何所来？车上何载？丈夫安在？何故独行？’妾应之曰：‘何劳问之？’寿因捉妾臂曰：‘少爱有色，宁可相乐耶？’妾时怖惧，不肯听从。寿即以刀刺胁，一创立死。又杀致富。寿掘楼下，埋妾并婢，取财物去，杀牛烧车。车杠及牛骨贮亭东空井中。妾死痛酷无所告诉，故来自归於明使君。”敝曰：“今欲发汝尸骸，以何为验？”女子曰：“妾上下皆着白衣青丝，履犹未朽也。”掘之，果然。敞乃遣吏捕寿，拷问具服。下广信县验问，与娥语同，收寿父母兄弟皆系狱。敝表寿杀人，于常律不致族诛，但寿为恶隐密经年，王法所不能得。鬼神诉于载无一，请皆斩之，以助阴杀，上报德之。 \\n 汉时有王忳字少林，为县令。之县，到厘亭，亭常有鬼杀人。忳宿楼上，夜有女子称欲诉冤，无衣自盖，忳以衣与之，乃进曰：“妾本洁令妻也，欲往之官，过此亭宿。亭长杀妾大小十余口，埋在楼下，夺取衣裳财物。亭长今为县门下游徼。”忳曰：“当为汝报之，勿复妄杀良善耶！”鬼捉衣而去，忳旦收游徼，诰问即服。收同谋十余人，并杀之。掘取诸丧，归其家殡葬，亭永清宁。人谣曰：“信哉！少林世无偶，飞被走马与鬼语。”飞被走马，别为他事，今所不录。 \\n 宋东海徐某甲，前妻许氏生一男名銕曰，而许氏亡。甲改娶陈氏，陈氏凶虐，志灭銕曰。陈氏产一男，生而咒之曰：“汝若不除銕曰，非吾子也。”因名之曰銕杵，欲以杵捣銕曰也。於是棰打銕曰，备诸苦毒，饥不给食，寒不加絮。甲性暗弱，又多不在舍，后妻姿意行其暴酷。銕曰竟以冻饿被仗而死，时年十六。亡后旬余，鬼忽还家，登陈床曰：“我銕曰也，实无片罪，横见残害。我母诉怨于天，今得天曹符来取銕杵，当令銕杵疾病与我遭苦时同。将去自有期曰，我今停此待之。”声如生时，家人宾客不见其形，皆闻其语。于是恒在屋梁上住，陈氏跪谢，搏颊为设祭奠。鬼云：“不须如此，饿我令死，岂是一餐所能酬谢。”陈夜中窃语道之，鬼厉声闩：“何敢道我，今当断汝屋栋！”便闻锯声，屑亦随落，拉然有响，如椽实崩。举家走出，炳烛照之，亦了无异。鬼又骂銕杵曰：“汝既杀我，安坐宅上，以为快也？”当烧汝屋。”即见火然，烟焰大猛，内外狼狈，俄尔自灭，茆茨俨然不见亏损。曰曰骂詈，时复歌云：“桃李花，严霜落。柰何桃李子，严霜早已落。”声甚伤切，似是自悼，不得长成也。于是銕杵六岁，鬼至，便病体痛，腹大上气妨食。鬼屡打之，打处青黛，月余而死。鬼便寂然无闻。 \\n 魏司马宣王，功业曰隆，又诛魏大将军曹爽，篡夺之迹稍彰。王陵时为扬州刺史，以魏帝制於强臣，不堪为主，楚王彪年长而有才，欲迎立之。兖州刺史华歆以陵阴谋告宣王，宣王自将中军讨陵，掩然卒至。陵自知势穷，乃单船出迎宣王。宣王送陵还京师。陵至城，过贾逵庙侧，陵呼曰：“贾梁道，吾固尽心於魏之社稷，惟尔有神知之。”陵遂饮药死，三族皆诛。其年宣王有疾，白曰见陵来，并贾逵为祟，因呼字曰：“彦云缓我。”宣王身亦有打处，少曰遂薨。 \\n 魏支法存者，本是胡人，生长广州，妙善医术，遂成巨富。有八支■〈翕毛〉■〈登毛〉，作百种形像，光彩曜曰。又有沉香八尺板床，居常芬馥。王谈为广州刺史，大儿劭之屡求二物，法存不与。王谈因存豪纵杀之，而籍没家财焉。死后，形见于府，辄打阁下鼓，似若称冤。魂如此经旬月，王谈得病，恒见法存守之，少时遂亡。劭之至扬都，又死。 \\n 宋沮渠蒙逊时，有沙门昙摩忏者，博达多识，为蒙逊之所信重。魏氏遣李顺拜蒙逊为凉王，仍求昙摩忏，蒙逊怯而不与。摩谶意欲入魏，屡从蒙逊请行，蒙逊怒杀之。既而左右白曰见摩忏，以剑击蒙逊，囚疾而死。 \\n 汉时王济左右尝于暗中就婢取济衣物，婢欲奸之，其人云不敢。婢言若不从我，我当大叫。此人卒不肯，婢遂呼云：“某甲欲奸我。”济郎令人杀之。此人具自陈诉，济犹不信。故牵将去，顾谓济曰：“枉不可受，要当讼府君於天。”后济乃病，忽见此人语之曰：“前具告实不见理，今便应去。”济数曰卒。 \\n 汉时游殷字幼齐，汉世为羽林中郎将。先与司隶校尉胡轸有隙，轸遂诬构杀之。殷死月余，轸得病，目精脱，但伏罪伏罪。游幼齐将鬼来，於是遂死。 \\n 晋富阳县令王范有妾桃英，殊有姿色，遂与阁下丁丰、史华期二人奸通。范尝出行不还，帐内都督孙元弼闻丁丰产内有环珮声，觇视，见桃英与同被而卧。元弼叩户面叱之，桃英即起揽裙理发，蹑屐还内。元弼又见华期带珮挑英麝香。二人惧元弼告之，乃共谤元弼与桃英有私。范不辨察，遂杀元弼。有陈超者，当时在座，劝成元弼罪。后范代还，超亦出都看范，行至赤亭山下，值雷雨曰暮，忽然有人扶超腋胫，曳将去入荒泽中。电光照见一鬼，面甚青黑，眼无瞳子，曰：“吾孙元弼也，诉怨皇天，早见申理。连时候汝，乃今相遇。”超叩头流血，鬼曰：“王范既为事主，当先杀之。贾景伯、孙文度在太山玄堂下，共定死生名录。桃英魂魄亦收在女青亭者，是第三地狱，名在黄泉下，专治女鬼。”投至天明，失鬼所在。超至扬都，诣范，未敢说之，便见鬼从外来，迳入范帐。至夜，范始眠，忽然大魇，连呼不醒。家人牵青牛临范上，并加桃人左索。向明，小苏，十许曰而死。妾亦暴亡。超亦逃走长干寺，易姓名为何规。后五年三月三曰，临水洒酣，超云今当不复畏此鬼也。低头便见鬼影已在水中，以手将超，鼻血大出，可一升许，数曰而殂。 \\n 晋时张骏据有凉州，忌害镇军将军武威郗鉴，以其宗族强大而多功也，遂讽其主簿魏纂，使诬鉴谋反，骏逼鉴自杀。后三年纂病，见鉴在侧，遂死。 \\n 晋时羊聃字懿彭，祖晋世庐陵太守。为人刚克粗暴，恃国姻亲，纵恣尤甚，睚耻之嫌，辄加刑杀。征西大将军庾亮槛送，具以状闻。有司奏聃杀郡将吏及民简良等二百九十人，徒谴一百余人，应弃市，依八议，请宥。中宗诏曰：“此事古今所未有，此而可忍，孰不可忍？何八议之有！”下狱所赐命。聃兄子贲先尚南郡公主，自表解婚，诏不许。琅琊孝王妃山氏，聃之甥也，苦以为请。于是司徒王遵启：“聃罪不可容恕，宜极重法！山太妃忧感动疾，陛下罔极之恩，宜蒙生全之宥。”于是诏下曰：“山太妃唯此一舅，发言摧鲠，乃至吐血，情虑深重。朕丁荼毒，受太妃抚育之恩，同于慈亲。若不堪难忍之痛，以致顿毙，朕亦何颜以寄。今便原聃生命，以慰太妃渭阳之恩。”于是除名为民。少时聃病，恒见简良等曰：“枉岂可受，今来相取。”经宿而死。 \\n 晋时会稽孔基，勒学有志操，凭结族人孔敞。敞使其二子以基为师，而敞子并凶狠，趣尚不同。基屡言之於敝，此儿常有忿恚。敞寻丧亡，服制既除，基以宿旧，乃赍羊酒往看二子。子犹怀宿怨，潜遣奴于路侧杀基。奴还，未之至，仍见基来，张目攘袂，厉声言曰：“奸丑小竖，人面兽心，吾蒙顾存昔，敦旧平生，有何怨恶，候道见害。谩天忘父，神人不容，要当断汝家种。”从此之后，数数见形。无几，大儿向厕，忽便绝倒，络绎往看，已毙于地。次者寻复病殂。兄弟无后。 \\n 晋时庾亮诛陶称后，咸康五年冬节会，文武数十人忽然悉起，向阶拜揖。庾惊问故，并云陶公来。陶公是称父侃也。庾亦起迎。陶公扶两人，悉是旧怨，传诏左右数十人，皆操伏戈。陶公谓庾曰：“老仆举君自代，不图此恩，反戮其孤，故来相问。陶称何罪，身已得诉于帝矣！”庾不得一言，遂寝疾。八年一曰死。 \\n  \\n 　 \\n  \\n  \\n 　"}
