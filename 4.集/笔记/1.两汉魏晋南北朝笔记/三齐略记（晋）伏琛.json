{"章节": "三齐略记（晋）伏琛", "正文": "　 \\n 　 \\n 　 \\n 三齐略记 \\n 　 \\n 晋·伏琛 \\n 尧山在广固城西七里，尧巡狩所登，遂以为名。山顶立祠，祠边有柏树，枯而复生，不知几代树也。 \\n 台城东南有蒲台，台高八丈，秦始皇所顿处，在台下萦马。至今蒲生犹萦，似木杨而堪为箭。阳城山，石尽起立，嶷嶷东倾，状如相随行，青翠可掬也。 \\n 海上蜃气，时结楼台，名海市。 \\n 不夜城，在阳廷东南，盖古有曰夜出。此城以不夜名异之也。 \\n 秦始皇于海中作石桥，海神为之竖柱。始皇求为相见，神云：“我形丑，莫图我形，当与帝相见。”乃入海四十里，见海神。左右莫动手，工人潜以脚画其状。神怒曰：“帝负约，速去。”始皇转马还。前脚犹立，后脚随崩，仅得登岸。画者溺死于海，众山之石皆倾注，今犹岌岌东趣。 \\n 曲城齐城东有万岁水，水北有万岁亭。 \\n 郑司农常居不其城南山中教授，黄巾乱，乃避。遗生徒崔琰、王经诸贤于此，挥涕而散。所居山下，草如薤叶，长尺余，坚韧异常。土人呼为康成书带草。 \\n 始皇祭青城山。筑石城，入海三十里，射鱼，水变色如血者数里，于今犹尔。 \\n 三齊畧記（晉）伏琛撰 \\n （四庫全書·子部·雜家類·雜纂之屬·説郛卷六十一下） \\n 堯山在廣固城西七里堯巡狩所登遂以為名山頂立祠祠邊有柏樹枯而復生不知幾代樹也 \\n 臺城東南有蒲臺臺高八丈秦始皇所頓處在臺下縈馬至今蒲生猶縈似水楊而堪為箭陽城山石盡起立嶷嶷東傾狀如相隨行靑翠可掬也 \\n 海上蜃氣時結樓臺名海市 \\n 不夜城在陽廷東南葢古有曰夜出此城以不夜名異之也 \\n 秦始皇於海中作石橋海神為之竪柱始皇求為相見神云我形醜莫圖我形當與帝相見乃入海四十里見海神左右莫動手工人潛以脚畫其狀神怒曰帝負約速去始皇轉馬還前脚猶立後脚隨崩僅得登岸畫者溺死於海衆山之石皆傾注今猶岌岌東趣 \\n 曲城齊城東有萬嵗水水北有萬嵗亭 \\n 鄭司農常居不其城南山中敎授黄巾亂乃避遣生徒崔琰王經諸賢於此揮涕而散所居山下草如薤葉長尺餘堅韌異常土人呼為康成書帶草 \\n 始皇祭靑城山築石城入海三十里射魚水變色如血者數里于今猶爾 \\n  \\n 　 \\n  \\n  \\n 　"}
