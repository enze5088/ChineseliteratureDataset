{"章节": "始兴记（南朝宋）王韶之", "正文": "　 \\n 　 \\n 　 \\n 始兴记 \\n 　 \\n 南朝宋·王韶之 \\n 郡东有玉山，草木滋茂，泉石澄彻。 \\n 秦贵阳县阁下鼓，自奔逸于临武，因名“圣鼓”。今临武有圣鼓城。 \\n 始兴城西百余步，有栖霞楼，临川王营置，清暑游焉，罗君章居之，因名为“罗公洲”。楼下洲上，果竹交荫，长杨傍映，高梧前疏，虽即城隍，趣同丘壑。 \\n 含涯有三城：白沙城，马鞍城，白鹿城。 \\n 含涯有白鹿城。晋咸康中，郡人张鲂作令十年，甚有惠政，白鹿群游，取一而献之，故以为名。 \\n 含涯县有尧山，尧巡狩至于此，立行台也。 \\n 县下流有石室，内有悬石，扣之声若磬，响十余里。 \\n 秦凿杨山，桂杨山阁下鼓便自奔逸，息干临武，遂之始兴，洛阳遂名“圣鼓”。 \\n 桂阳贞女峡，传云秦世有数女，取螺于此，遇风雨，一女忽化为石人。今形高七尺，状如女子。 \\n 英德一名浈阳峡，崖壁千仞，猿狖不能攀。昔有樵者，见飞仙于此。 \\n  \\n 　 \\n  \\n  \\n 　"}
