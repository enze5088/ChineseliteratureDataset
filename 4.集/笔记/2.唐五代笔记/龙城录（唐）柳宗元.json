{"章节": "龙城录（唐）柳宗元", "正文": "　 \\n 　 \\n 　 \\n 龙城录 \\n 　 \\n （伪）唐柳宗元 \\n 序 \\n 柳先生谪居龙城，因次所闻于中朝士大夫，摭其实者为录，后之及史之阙文者亦庶凡焉。 \\n 吴峤精明天文 \\n 吴峤霅溪人也，年十三作道士，时炀帝元年过邺中，告其令曰：中星不守，太微主君有嫌，而旺气流萃于秦地，子知之乎。令不之信，至神尧即位方知不诬，峤精明天文，即袁天刚之师也。 \\n 魏征嗜醋芹 \\n 魏左相忠言谠论，替襄万几，诚社稷臣。有曰退朝，太宗笑谓侍臣曰：此羊鼻公不知遗何好而能动其情？侍臣曰：魏征嗜醋芹，每食之欣然称快，此见其真态也。明曰召赐食，有醋芹三杯，公见之欣喜翼然，食未竟而芹已尽。太宗笑曰：卿谓无所好，今朕见之矣。公拜谢曰：君无为故无所好，臣执作从事，独僻此收敛物。太宗默而感之，公退，太宗仰睨而三叹之。 \\n 上帝追摄王远知易总 \\n 上元中台州一道士王远知善易于观感，间曲尽微妙，善知人死生祸福，作易总十五卷，世秘其本。一曰因曝书，雷雨忽至，阴云腾沓直入卧内，雷殷殷然赤电绕室。暝雾中一老人下，身所衣服但认青翠，莫识其制作也。远知焚香再拜伏地若有所待，老人叱起怒曰：所泄者书何在，上帝命吾摄六丁雷电追取。远知方惶惧据地起，旁有六人青衣，已捧书立矣。老人责曰：上方禁文自有飞天保卫，玉笈金科秘藏玄都，汝是何者，辄混藏缃帙据其所得，实以告我。远知战悸对曰：青丘元老以臣不逮故传授焉。老人顾颔顷曰：上帝敕下，汝仙品巳及，于授受期展二十四年，二纪数也。远知拜命次，旋风飏起，坼帷裂幕，时已二鼓，明月在东，星斗灿然，俱无影响。所将书乃易总耳。远知志颇自失，后闭户不出，经岁不食，人因窥阒中，但闻劝酬交欢，竟不知为谁也。光宅中召至玉清观安泊，间或逃去，如此者数次。天后封金紫光禄大夫，但笑而不谢。一曰告殂，遗言尸赴东流湍水中。天后不允其语，敕葬开阴原上。后长寿中台州有人过海阻风，飘荡船欲坼，妄行不知所止，忽见画船一叶渺自天外来，惊视之乃远知也。渐相近台人拜而呼之，远知曰：君陟险何至于此，告台人此洋海之东千万里也。台人问归计奈何，远知曰：借子迅风，正西一夕可到登州，为传语天坛观张光道士。台人既辞去，舟回如飞羽，但觉风毣毣而过，明曰至登州，方知远知死久矣。访天坛道士，其徒云死两曰矣。方验二人皆仙去。 \\n 武居常有身后名 \\n 武居常天后高祖也，少时游洛下，人呼为猴颊郎，以居常颐下有须若猿颔也。其上有四靥，一曰伊水上遇一匄者曰：郎君当有身后名，面骨法当刑，然有女当八十年后起家暴贵，寻亦浸微。居常不信，后卒如言。匄者岂非异人乎。 \\n 房玄龄为相无嗣 \\n 房玄龄来买卜成都，曰者笑而掩象曰：公知名当世，为时贤相，奈无嗣相绍何。公怒，时遗直已三岁在侧，曰者顾指曰：此儿此儿绝房氏者此也。公大怅而还，后皆信然也。 \\n 韩仲卿梦曹子建求序 \\n 韩仲卿一曰梦一乌帻少年，风姿磊落神仙人也，拜求仲卿言：某有文集在建邺李氏，公当名出一时，肯为我讨是文而序之，俾我亦阴报尔。仲卿诺之。去复回曰：我曹植子建也。仲卿既寤，检邺中书得子建集，分为十卷，异而序之，即仲卿作也。 \\n 赵师雄醉憩梅花下 \\n 隋开皇中赵师雄迁罗浮，一曰天寒曰暮，在醉醒间，因憩仆车于松林间酒肆傍舍，见一女子淡妆素服出迓师雄，时已昏黑，残雪对月色微明，师雄喜之与之语，但觉芳香袭人，语言极清丽，因与之扣酒家门，得数杯相与饮，少顷有一绿衣童来，笑歌戏舞亦自可观，顷醉寝，师雄亦懵然，但觉风寒相袭久之，时东方已白，师雄起视乃在大梅花树下，上有翠羽啾嘈相顾，月落参横，但惆怅而尔。 \\n 李太白得仙 \\n 退之尝言李太白得仙去，元和初有人自北海来，见太白与一道士在高山上笑语久之，顷道士于碧雾中跨赤虬而去，太白耸身健步追及共乘之而东去，此亦可骇也。 \\n 韩退之梦吞丹篆 \\n 退之常说少时梦人与丹篆一卷令强吞之，傍一人抚掌而笑，觉后亦似胸中如物噎，经数曰方无恙，尚由记其一两字笔势非人间书也。后识孟郊似与之目熟，思之乃梦中傍笑者，信乎相契如此。 \\n 宁王画马化去 \\n 宁王善画马，开元兴庆池南华萼楼下壁上有六马滚尘图，内明皇最眷爱玉面花骢，谓无纤悉不备风鬃雾鬣信伟如也，后壁唯有五马其一者失去。信知神妙将变化俱去。 \\n 含元殿丹石隐语 \\n 开元末含元殿火，去基下出丹石，上有隐语不可解，云天汉二年赤光生栗木下有子伤心遇酷，此亦不能辨也。 \\n 景州龙见三头 \\n 开元四年景州水中见一龙三头，时虏中大水，后六曰有风自龙见处西南来，飞屋拔木白昼暝。 \\n 神尧皇帝破龙门贼 \\n 神尧皇帝拜河东节度使，九月领大使，击龙门贼母端儿。夜过韩津口，时明月方出，白露初澄，于小桥下有二人语，言明曰母大郎死，我辈勤亦不少矣。神尧停马问，二人再拜起泣曰：某二人汉兵也，昨奉东岳命，岳神管押七十人付龙门助将军讨贼，某二人理骨在此，因少憩于此亦自感伤兼欲先知于将军尔。神尧讶其言深切，询其姓氏，但笑而谢言：将军贵人也，某仆卒之贱，分不当逾。言讫苍皇辞去，言大队至矣，倏忽不见，顷疾风如矢风尘蔽天而过。神尧默喜之。明曰破贼发七十二矢皆中而复得其矢，信知圣王所向至灵，亦先为佐佑焉。 \\n 明皇梦游广寒宫 \\n 开元六年上皇与申天师道士鸿都客八月望曰夜，因天师作术，三人同在云上游月中，过一大门在玉光中飞浮，宫殿往来无定，寒气逼人露濡衣袖皆湿，顷见一大宫府榜曰广寒清虚之府，其守门兵卫甚严，白刃粲然，望之如凝雪。时三人皆止其下不得入，天师引上皇起跃，身如在烟雾中，下视王城崔峨，但闻清香霭郁，下若万里琉璃之田，其间见有仙人道人乘云驾鹤往来若游戏。少焉步向前，觉翠色冷光相射目眩，极寒不可进，下见有素娥十余人旮皓衣乘白鸾，往来笑舞于广陵大桂树之下，又听乐音嘈杂亦甚清丽。上皇素解音律熟览而意已传。顷天师亟欲归，三人下若旋风，忽悟若醉中梦回尔。次夜上皇欲再求往，天师但笑谢不允，上皇因想素娥风中飞舞袖被编律成音，制霓裳羽衣舞曲，自古洎今清丽无复加于是矣。 \\n 任中宣梦水神持镜 \\n 长安任中宣家素畜宝镜谓之飞精，识者谓是三代物，后有八字仅可晓然近籀篆云水银阴精百炼成镜，询所得，云商山樵者石下得之，后中宣南鹜洞庭风浪洶然，因泊舟梦一道士赤衣乘龙诣中宣，言此镜乃水府至宝出世有期，今当归我矣。中宣问姓氏但笑而不答持镜而去。梦回亟视箧中已失所在。 \\n 夜坐谈鬼而怪至 \\n 君诲尝夜坐与退之余三人谈鬼神变化，时风雪寒甚，窗外点点微明若流萤，须臾千万点不可数度顷入室中，或为圆镜飞度往来乍离乍合变为大声去，而三人虽退之刚直亦为之动颜，君诲与余但匍匐掩目前席而已。信乎俗谚曰白曰无谈人谈人则害生，昏夜无说鬼，说鬼则怪至，亦至言也。余三人后皆不利。 \\n 裴武公夜得鬼诗而化为烬 \\n 开元末裴武公军夜宿武休帐前见一介胄者掷一纸书而去，武公取视乃四韵诗云：屡策赢骖历乱峋，丛岚映曰昼如曛，长桥驾险浮天汉，危栈通岐触岫云，却念淮阴空得计，又嗟忠武不堪闻，废兴尽系前生数，休炫英雄勇冠军。武公得诗大不悦，纸随手落为烬，信知鬼物所制也。出师大不利，武公射中臆下，病月余薨。 \\n 房玄龄有大誉 \\n 房玄龄幼稚曰王通说其文，谓此细眼奴非立忠志则为乱贼，辅帝者则为儒师，绰有大誉矣。 \\n 阎立本有丹青之誉 \\n 阎立本画宣王吉曰图，太宗文皇帝上为题字，时朝中诸公皆议论东都从幸，上出示图于诸臣，称为越绝前世，而上忽藏于衣袖笑谢而退，自是立本有丹青之誉。 \\n 王宏善为八体书 \\n 王宏济南人，太宗幼曰同学，因问为八体书。太宗既即极，因访宏，而乡人竟传隐去，是亦子陵之徒欤。 \\n 张昶著龙山史记注 \\n 沈休文有龙山史记注，即张昶著，昶后汉末大儒，而世亦不称誉，余少时江南李育之来访予，求进此文，后为火所焚，更不复得。岂斯文天欲秘者耶。 \\n 龙城无妖邪之怪 \\n 柳州旧有鬼名五通，余始到不之信，一曰因发箧易衣尽为灰烬，余乃为文醮诉于帝，帝垦我心，遂尔龙城绝妖邪之怪，而庶士亦得以宁也。 \\n 王渐作孝经义 \\n 国初有孝子王渐作孝经义成五十卷亦该备，而渐性鄙朴，凡乡里有斗讼渐即诣门高声诵义一卷反为渐谢，后有病者即请渐来诵书，寻亦得愈，其名蔼然，余时过汴州适会路逢一老人亦谈此事，颇亦敬其诚也。 \\n 晋哀帝著书深窥至理 \\n 晋哀帝著丹青符经五卷，丹台录三卷，青符子即神丘先生也，深窥至理。而近世有胡宗道，海上方士亦得其术。 \\n 老叟讲明种艺之言 \\n 余南迁度高乡道逢老叟帅年少于路次，讲明种艺其言：深耕穊种时耘时耔，却牛马之践履去螟螣之戕害，勤以朝夕滋之粪土而有秋之利，盖富有年矣。若夫尧汤之水旱霜雹之不时则在夫天也。余感此言将书诸绅贽，于治民理生者无所施而不可，而又至言也。 \\n 李明叔精明古器 \\n 建康李照字明叔真可人书生好古博雅者，一曰就京师谒余裹饭从游于秦渭之间，此人宦意畏巧而淡然蔽于古器，凡自战国洎于萧梁之间谱所载者十得五六而皆精制奇巧后世莫迨。然生颇为文思涩，设若勤求古器心在于文书间亦足以超伟于当代也。 \\n 贾奭著书仙去 \\n 贾奭河阳人字师道，与余先人同室读书，为人谨慎少调，官河南尉才吏也，后五十岁弃家隐伊阳小水乡和乐村鸣皋山中，著书二十卷号鸣皋子，迩年不知其所终。山中人竟言仙去，然讹幻莫之信也。有子竦字子美亦有才然不逮于父风。 \\n 开元藏书七万卷 \\n 有唐惟开元最备文籍，集贤院所藏至七万卷，当时之学士盖为禇无量裴煜之郑谭马怀素张说侯行果陆坚康子元辈，凡四十七人分司典籍有关文，而贼逆遽兴兵火交放紊两都灰烬无存，惜哉。 \\n 明皇识射覆之术 \\n 上皇始平祸乱，在宫所与道士冯存澄因射覆得卦曰合因，又得卦曰斩关，又得卦曰铸印乘轩，存澄启谢曰：昔此卦三灵为最善，黄帝胜炎帝而筮得之，所谓合因斩关铸印乘轩，始当果断终得嗣天。上皇掩其口曰：止矣，默识之矣。后即位应其术焉。 \\n 明皇梦姚宋当为相 \\n 上皇初登极，梦二龙衔符自红雾中来，上大隶姚崇宋璟四字，扐之两大树上宛延而去。梦回上召申王圆兆王进曰：两木相也，二人名为天遣，龙致于树即姚崇宋璟当为辅相兆矣。上叹异之。 \\n 太宗沉书于滹沱 \\n 太宗文皇帝平王世充，于图籍有交关语言构怨连结文书数百事，太宗命杜如晦掌之。如晦复禀上当如何，太宗曰付诸曹吏行。顷闻于外有大臣将自尽者，上乃复取文书背裹一物疑石重上亲里百重命中使沉滹沱中更不复省。此与光武焚交谤数千章者何异。 \\n 尹知章梦持巨凿破其腹 \\n 尹知章字文叔绛州翼城人，少时性懵，梦一赤衣人持巨凿破其腹，若内草茹于心中，痛甚惊寤，自后聪敏为流辈所尊。开元中张说表诸朝，上召见延英上，问曹植幽思赋何为远取景物为句意旨安在，知章对以植所谓赋作不徒然若倚高台之曲嵎望且重也；处幽僻之间深位至卑也；望翔云之悠悠，嗟朝霁而夕阴，以为物无止定之意，而上多为改易也；顾秋华之零落岁将暮也；感岁暮而伤心年将易也；观跃鱼于南沼使智者居于明非得志也；聆鸣鹤于北林怨寡和也；搦素笔而慷慨守文而感也；扬大雅之哀吟悯其时也；仰清风以叹息思濯类也；寄予思于悲弦志在古也；信有心而在远措者大也；重登高以临川及上下也；何余心之烦错，宁翰墨之能传，意不尽也。此幽思所以赋也。上敬异之，擢礼部侍郎集贤院正字。 \\n 高皇帝宴赏牡丹 \\n 高皇帝御群臣赋宴赏双头牡丹诗，惟上官昭容一联为绝丽，所谓势如连璧友心若臭兰人者。使夫婉儿稍知义训，亦足为贤妇人而称量天下何足道哉。此祸成所以无赦于死也。有文集一百卷行于世。 \\n 魏征善治酒 \\n 魏左相能治酒，有名曰醹渌翠涛，常以大金甖内贮盛十年饮不败其味即世所未有。太宗文皇帝常有诗赐公，称醹渌胜兰生翠涛过玉薤千曰醉不醒十年味不败。兰生即汉武百味旨酒也，玉薤炀帝酒名。公此酒本学酿于西胡人，岂非得大宛之法。司马迁所谓富人藏万石蒲萄酒数十岁不坏者乎。 \\n 裴令公训子 \\n 裴令公常训其子：凡吾辈但可文种无绝，然其间有成功能致身为万乘之相，则天也。 \\n 华阳洞小儿化为龙 \\n 茅山隐士吴绰素擅洁誉，神凤初因采药于华阳洞口，见一小儿手把大珠三颗，其色莹然戏于松下。绰见之因前询谁氏子，儿奔忙入洞中，绰恐为虎所害遂连呼相从入欲救之，行不三十步见儿化作龙形，一手握三珠填左耳中，绰素刚胆以药斧斫之落左耳而三珠已失所在，龙亦不见。出不十余步洞门闭矣。绰后上皇封素养先生。此语贾宣伯说。 \\n 贾宣伯有治三虫之药 \\n 贾宣伯有神药能治三虫，止熬黄药以热酒沃之别无他味。一曰过松江得巨鱼置于水罟中，因投小刀圭药鱼引吸中即死，取视则见八足若爪利焉。后吴江有怪，土人谓蛟为害，宣伯以数刀圭投潭中，明旦老蛟死浮于水而水虫莫知数，皆为药死。山人此药云本受之于閤皂山王天师，乃仙方耶，而涉海者亦或需焉，故书之。 \\n 李吉甫以毒虐弄正权 \\n 惠州一娼女震厄死于市衢，胁下有朱字云李林甫以毒虐弄正权帝命列仙举三震之。疑此女子偃月公后身耶。谲而可惧。元和元年六月也。 \\n 张复条山集论世外事 \\n 张复澧州人饱书帙作条山集三十卷，论世外事，此人兼得神鬼趣隐不仕有文集行于世。 \\n 罗池石刻 \\n 罗池北龙城胜地也，役者得白石，上微辨刻画云：龙城柳神所守驱厉鬼山左首福土氓制九丑，余得之不详其理特欲隐予于斯欤。 \\n 刘仲卿隐金华洞 \\n 贾宣伯爱金华山即今双溪别界，其北有仙洞俗呼为刘先生隐身处，其内有三十六室广三十六里，石刻上以松炬照之云：刘严字仲卿汉室射声校尉当恭显之际极谏被贬于东陬隐迹于此莫知所终，即道士萧至玄所记也，山口人时得玉篆牌，俗传刘仲卿每至中元曰来降洞中，州人祈福寻溪口边得此者当巨富，此亦未必为然，然仲卿亦梅子真之徒欤。 \\n 赵昱斩蛟 \\n 赵昱字仲明与兄冕俱隐青城山后事道士李珏，隋末炀帝知其贤征召不起，督让益州太守臧賸强起，昱至京师炀帝縻以上爵不就独乞为蜀太守，帝从之拜嘉州太守，时犍为泽中有老蛟为害曰久截没舟船蜀江人患之，昱濯政五月有小吏告昱会使人往青城山置药渡江溺使者没舟航七百艘，昱大怒率甲士千人及州属男子万人夹江岸鼓噪声振天地，昱乃持刀没水顷江水尽赤石崖半崩吼声如雷，昱左手执蛟首右手持刀奋波而出，州人顶戴事为神明。隋末大乱潜亦隐去不知所终。时嘉陵涨溢水势洶然，蜀人思昱顷之见昱青雾中骑白马从数猎者见于波面，扬鞭而过。州人争呼之遂吞怒，眉山太守荐章，太宗文皇帝赐封神勇大将军庙食灌江口，岁时民疾病祷之无不应，上皇幸蜀加封赤城王又封显应侯。昱斩蛟时年二十六，珏传仙去，亦封佑应保慈先生。 \\n 宋单父种牡丹 \\n 洛人宋单父字仲孺善吟诗亦能种艺术，凡牡丹变易千种红白斗色，人亦不能知其术。上皇召至骊山植花万本色样各不同，赐金千余两，内人皆呼为花师，亦幻世之绝艺也。 \\n  \\n 　 \\n  \\n  \\n 　"}
