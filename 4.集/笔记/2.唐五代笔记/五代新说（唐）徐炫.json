{"章节": "五代新说（唐）徐炫", "正文": "　 \\n 　 \\n 　 \\n 五代新说 \\n 　 \\n 唐徐炫著 \\n ○原序 \\n 余咸亨之始著作东观，以三馀之瑕，阅五代之书。后与好事者谈，或以叙存录目，余搦管随记疏之，因而诠次，遂加题目，名曰五代新说，三十篇，分为两卷。 \\n 梁高祖武皇帝（姓萧，讳衍，字叔逵），初为雍州刺史，举义兵。齐东昏侯立和帝，封梁王。受齐禅。魏叛臣侯景来降，以为河南王，领寿阳。景与弟犹子临贺王正德。及围台城，城陷，孙永安侯入见帝。帝曰：“可一战否？”曰：“不可。”叹曰：“得既自我，失亦在命，不豫子孙，夫复何恨！”景幽帝于宴居殿，绝膳而崩。立太子为简文帝（讳纳，字世缚）。景幽帝于永福省。少帝引笔自叙曰：“有梁王兰陵萧纲，立身行己，终始若一。风雨如晦，鸡鸣不已。数至于此，命也何如。”作五言诗曰：“天道何茫昧，方途那可相。凤飞逢鸟弋，龙行会鱼纲。”又曰：“宝剑还藏狱，神龙逐陆居。有意聊思勿，无情堪著书。”景燕帝，帝知不免，因大酣醉。后以土囊加之而崩。景立豫章王栋为太子，俄而篡位。湘东王命太守王僧辨、司空陈霸先击景，破之。诛景，即位为元皇帝，都弟阝州。魏军围城，帝登城楼观战，为诗曰：“落星依远戍，斜月半平林。徵兵资琰玉，垒鼓□□金，单醪投百米，芳饵下千寻。从军所以□，□王有赤心。”俄而城陷，被杀。将奔，为诗曰：“长夜无岁月，安知秋与春。原陵五杏树，空得动耕人。”又曰：“南风且绝唱，西陵最可悲。今曰还嵩里，终非封禅时。”太尉与司空定议，以帝第九子承制，迎还京师，为皇太子。太尉与北齐通好，司空惧其有变，袭杀之。太子是为敬帝（讳方智，小字法真）。帝即位，封司空为陈王。陈王受禅，以弟为江阴王。 \\n 陈高祖武皇帝（姓陈，讳霸先）。即位三年，崩。兄子临川王嗣位，是为文帝（讳旧，字子华）。七年，崩。是为废帝（讳绍宗）。二年，废。文帝弟安成王立，是为先帝（讳赞）。十四年，崩。太子立，是为后主（讳叔宝）。六年，隋灭陈，以后主皈，封长城王。后主惑于张贵妃，常居内游宴，不关政事。故隋师至而莫察。济江陵诗曰：故乡一水隔，风烟两岸通。望极青波里，思尽白云中。 \\n 北齐高祖神武皇帝（姓高，讳欢，字贺六浑，渤海人）归魏，拜晋州刺史，进渤海王，位相国。崩。赠齐王，谥献武。嫡子嗣位，是为文襄帝。文襄帝立，追尊高祖为神武皇帝。文襄帝（讳澄，字子惠）嗣位，进位相国。齐王将受禅，为食奴兰荆因进毒食，次崩。谥文囊。太原公嗣位，是为文宣。文宣进位，追尊曰文襄皇帝。显祖皇帝（讳洋，字子进）嗣位相国、齐王，受魏禅。十年，崩。太子立，是为废帝（讳殷，字正道）。即位，从父常山王废帝自立，是为昭帝（讳演，字延安）。一年，崩。徵弟长广王立，是为武成帝（讳湛）。四年，传位太子，自称太上皇帝。崩。太子立，是为后主（讳纬，字仁纲）。十二年，周灭齐，以后主归长安，封温公。为诗曰：“龙楼绝行迹，凤阙永无因。独知明夜月，遥想邺城人。” \\n 周太祖文皇帝（姓宇文，讳泰，字黑獭），魏进位太师。崩。谥曰文公。嫡子嗣位，是为闵帝，后追尊为文帝。闵帝（讳觉，字陀罗尼）。嗣位大冢宰，封周。寻受魏禅。依周制摄天王。先帝犹子为冢宰（名护，即晋阳公），执政。以帝受禅。至是，废帝，立帝兄宁都公为天王，是为明帝（讳毓万宇法突）。三年，冢宰鸩帝，崩。立帝弟鲁公，是为武帝（讳邕，字妙罗突）。诛冢宰。十八年，崩。太子立，是为宣帝（讳赟，字乾伯），称天元皇帝。二年，崩。太子立，是为静帝（讳衍）。以清公辅政，进为清王。二年，禅位隋王。 \\n 隋高祖文皇帝（姓杨，名坚，本姓普六茹氏），受周禅。二十四年，崩。太子立，是为炀帝（讳广，小字阿{麻女}）。十二年，幸江都。宇文化及弑帝于温室。大唐平江南，谥曰炀。 \\n 梁武帝两骻骈骨，项上隆起，右手有文曰武。帝所居之室，常有云气。人或遇者，体辄肃然。梁元帝背有黑子，相者曰：“此大贵之兆也。” \\n 梁武帝张太后忽见庭前菖蒲花，左右无见者。取吞之而孕焉。 \\n 齐神武少时，梦履众星而行。曾与同志数人猎于迥泽，泽中茅屋有犬出，噬杀鹰。帝射犬。有三人出，将辱帝。有老母，两目盲，匍匐而出，曰：“何敢与太家争！”三子乃止。母言善相暗相。诸人皆云：“卿相而已。”至帝，曰：“贵不可道。”去数百步，还顾，无所见。齐文宣帝鳞身鱼踝，曾见天开。晋阳有沙门，乍愚乍智，呼为阿秃师。帝与诸童儿见之，历问禄位。至帝，无言，而指天。 \\n 周文帝母王氏孕，梦抱子升天，才上至天而坠。故帝未受禅而崩。背有黑子，宛转若龙覆之形。手垂过膝，而有紫光。 \\n 陈武帝初梦天开数丈，有四朱衣人捧曰令上吞之。及觉，腹中犹热。隋文帝生于冯翊般若寺。有尼曰：“此儿所从来甚异，不可以俗间处之。”乃自抚养。皇妣曾见帝头生角，身有鳞。起，骇而堕地。尼自外至，曰：“已惊我儿。”帝额有五柱入项，目光外射，有文在手曰王。 \\n 梁太子在，率更徐公摛侍太子。侯景入永福省，众皆奔散。摛嶷然曰：“侯公当以礼见，何得如此！”景乃下拜。梁吴兴太守张公，乘侯景使人说之，乃斩之。连击景，景益兵攻城。城陷，戎服坐厅事，临之以刃，终不为屈而死。 \\n 梁沈中丞俊见侯景，景怒，横刃于膝，瞋目叱之。俊正色谓景曰：“举兵向阙，赦过结盟，血未乾而又翻背。死生有命，岂畏逆臣之刀乎！”不顾而去。景后竟杀之。 \\n 北齐东雍州刺史傅公复，周武帝破齐，遣其子招慰之。答曰：“此儿为臣不忠，为子不孝，愿斩之号令天下。”及至，高河郡公问至尊所在。曰：“已被执入周公。”乃大哭，入厅事，前，北面哀号。然后出降。周帝执其手曰：“朕平齐，惟见公一人。” \\n 梁袁光禄昂，母忧，将柩过江，而遇风骇。乃缚衣着柩，誓同沉溺。馀舟皆沉，唯独获全。梁孔金紫体源至孝，每见父手所写，必哀恸流涕。梁刘洗马邑，七岁时，见诸州即泣。母以其畏惧，怒之。答曰：“儿早孤，不及识父。闻诸州相似，以故中悲。”因而歔欷，母亦悲恸。 \\n 梁陶黄门季直，五岁丧母。母在时，染衣于外。后赎归，抱之号泣。闻者酸感。 \\n 北齐赵郡公高献，生三旬而失父。及数岁，读《孝经》至资于事父，则流泣。及丧母，举声则绝，遂长斋骨立。 \\n 周幽公文广，患疾经年。母李氏亦以成疾而殁。公居丧，委惙而终。时为诔：母为子殂，子为母死，孝慈之道，极于一门。 \\n 北齐李中散岳弟庶为临漳令，以讼魏吏不平，文宣帝怒，杖之三百，死临漳狱中。中散痛之，终身不经临漳。居弟丧，不许婢入室，而令妻伴弟妻袁氏。 \\n 北齐王侍中琳，败于寿春，为陈所杀。故吏仓曹朱昜与陈徐仆射书，曰：“庶孤坟既筑，或非负王之燕。丰碑式树，时留堕泪之人。不使寿春城下，唯传报葛之夫，沧洲岛上，独有悲田之客。”徐义之，领琳首葬之于八公山侧。 \\n 北齐王侍中紞侍宴，文宣帝饮酒，曰：“快哉，大乐！”侍中曰：“亦有大苦。”帝云：“何？”曰：“长夜荒饮，亡国灭身，所谓大苦。”帝默然。 \\n 隋大将军贺公若弼，会突厥来，赐射，一发中的。文帝曰：“非弼，无能当之。”命公，公拜而祝曰：“若赤心奉国，当一发破之。如其不然，发不中也。”一发破的，帝不悦，曰：“此天赐我也。” \\n 陈博士长议，论议温雅。后主于东宫造玉柄麈尾。初成，曰：“虽多士如林，堪捉者，独长议耳！”便以授之。令讲老庄文于钟山开善寺。命讲，索麈尾。麈尾未至。敕取松枝以属议，曰：“可代麈尾。”即后之一故事耳。 \\n 隋二刘生（大刘名焯，河间人；小刘名炫，信都人），结盟为友，好学不倦。虽衣食不继，澹如也。著《五经义疏》，诸论古今滞义，前贤不通者，大刘生皆明之。明人伏其精博。小刘亦亚之，故称二刘。 \\n 陈徐仆射陵，文变旧体，多有新意，九锡尤美，为一代文宗。初使于齐，齐人留之。致书杨仆射愔曰：“晨看旅历，心起江淮，昏望牵中，情驰杨越。朝千悲而掩□，□□□而回肠。向必走赵魏之黄尘，加幽并之白骨，遂使东平拱树，长怀向汉之悲，西路孤坟，恒表乡思之梦。”仆射言而得还。 \\n 隋国子房博士时远，炀帝曾问：“天子有女，乐否？”朝臣不对。远乃进曰：“窈窕淑女，钟鼓乐之。此即王者房中乐，著于雅颂。”帝悦。 \\n 梁王丹阳昕，侍宴，高祖问曰：“朕有无？”答曰：“陛下应万物为有，体至理为无。”上称善。 \\n 梁柳吴兴惲，少时，高祖问：“读何书？”答曰：“《尚书》。”又问：“有何美句？”应曰：“德惟善政，政在养民。”高祖称善，诏尚公主。 \\n 周韩大将军梁，有勇略。破稽胡，胡惮其劲捷，号为著翅人。太祖曰：“著翅之名，宁减飞将。” \\n 周蔡少保祐，与齐转战。齐人有厚衣长刀者，直进。其十步一发，殪之，后有战，被明光甲，所向无敌。齐人谓之铠虎。 \\n 隋右屯卫麦将军铁杖，初在陈，以骁勇闻。曰行百□里，走及奔马。以为盗，被俘，为官户，配执金。每罢朝，往南随州行劫，明旦及牙阵。帝知而不罪。入隋，屡有军功。及征辽，谓医人曰：“丈夫性命，自有所在。岂能艾叶灸頞，瓜带喷鼻，疗黄不差死儿女子手乎？”遂死于辽东。 \\n 北齐将军彭乐，从神武帝与周文帝战于沙苑。入深被刺，肠出不尽，截去复战。 \\n 隋折冲郎将沈光，被仕陈，入隋。骁捷绝伦。禅定寺幡竿高十丈，适悬绝断非力所及。光曰衔绳拍竿而上，直至龙头。系绳毕，手足皆乂，透空而下，以掌抠地，倒行十数步。观者惊骇。征辽东，上冲梯十五丈。城上竞系之而坠。未及地，得过垂絙，接而复上者数四。帝召下，大悦，即为折冲都尉。 \\n 梁左率侃，有客失火，烧十馀物，并金宝。闻之，初不佳意。客惧走，追而慰之。 \\n 北齐兰陵王长恭，朝退而出。仆从尽散，惟有一人与之独还，无所质问。 \\n 梁昭明太子统，性爱山水。游圃汛舟，数请奏女乐，久而不答，徐而咏大中诗曰：何必丝与竹，山水有清音。惭而止。 \\n 梁徐仆射勉，曾有乘夜求官，正色曰：“今夕正好谈风月，不宜及公事也。” \\n 梁江会稽革，代还，唯乘一舸，偏欹不得安卧。或曰：“舸偏济险，宜以重物均之。”既无物，及于西陵岸，取石十馀叚以实之。 \\n 隋房司隶彦谦，清介。曾谓其子曰：“人人皆以禄富，我独以官贫。所遗子孙，在于清白。” \\n 梁吏部郎奉，幼时祖母集诸孙，散枣栗于床上，皆争之，而独不取。问之，答曰：“不敢自取，当待赐。”中表异之。 \\n 周绥德陆公通，禄散之亲故，家无馀财。常曰：“凡人患贫而不贵，不患贵而贫也。” \\n 梁陶黄门季直，叹曰：“仕至三千石，始愿毕矣，无为久预人间事。”病归。 \\n 陈孔晋陵英，单舸临郡，俸禄恤孤。郡中大悦，号曰神君。 \\n 隋齐周赵别驾轨，代还。父老泣曰：“公清若水，请酌一杯奉饯。”受而饮之。 \\n 北齐陆法和，初隐于江陵。及侯景反，将任约攻江陵。梁元帝时镇江陵，令兵随法和拒之。至赤沙湖，法和不介胄，沿流而下。乃曰：“彼龙正睡，吾军之龙甚跃。”即命攻之，约大败，逃窜，不知其处。法和曰：“吾先于此洲建一刹，虽名为刹，其实贼标。当往取之。”约果抱刹仰头出鼻。就而擒之。 \\n 侯景既破蜀贼，当至，俄而武陵王起兵于襄阳。城北大树下掘得一龟，长尺半。以杖叩之，曰：“汝出入不能已数百年。不逢我者，岂见天曰！”后文帝疑其为人，遂还京，白垩涂门，著粗布衣，大绳束腰，危坐终曰。天保中归国。死后屋壁破落，其下有书，曰：“十年天子为尚可，百曰天子急如火，周年天子递代坐。”又曰：“一母生三天，两天共五年。”说者谓娄太后生文宣帝、昭帝、武陵帝。文宣十年，其子废帝百曰，昭帝一年。武陵传位后主，共五年焉。 \\n 隋安平公宇文恺，迁东西两都，皆云经始。以炀帝北巡，欲夸戎狄，作观风殿。殿上容侍卫数百人，离合为之，施轮轴推移，忽若神功。戎狄见之莫不惊骇。炀帝大悦。 \\n 梁曹江州景宗，乘车按部。谓左右曰：“我昔在乡里，骑马快如龙，拓弓劈历声，箭如饿鸠叫。平泽逐鹿，耳后生风，鼻头出火，不知老之将至。今来作贵人，闭置车中，如三曰新妇，悒悒使人无气。” \\n 梁陶隐居弘景，少时得葛洪神仙传，尽夜研寻，便有养生之志。谓人曰：“仰青天见白曰，不觉为远。”遂居句容之句曲山，云是第八洞天，名金陵华阳之天。自号华阳隐居。性爱松风，每闻其响，欣然为乐。先，隐居母梦青龙自怀而出，并见两天人执香炉诣之。已而娠，生隐居，遂贞隐。与齐宜都王善，王被诛，梦来告别。因访幽中事，遂著梦记。 \\n 陈徐仆射陵母臧氏，梦五色云化作凤，集在肩。已而诞之。实志师摩其顶曰天上石麒麟也。及长，才学过人，目有青睛，时人以为聪明之相。 \\n 沈麟士幼俊敏，七岁听叔父岳言玄，宾散，言无所遗。岳拊其背曰：“斯文不坠，其在尔乎！”张永为吴兴守，请麟士入郡。沈闻郡后有佳山水，乃往。停数月。 \\n 【全书完】 \\n  \\n 　 \\n  \\n  \\n 　"}
