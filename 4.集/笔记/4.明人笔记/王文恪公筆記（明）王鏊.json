{"章节": "王文恪公筆記（明）王鏊", "正文": "　 \\n 　 \\n 　 \\n 王文恪公笔记 \\n 　 \\n （明）王鏊撰 \\n （王文恪公笔记，一卷，明王鏊撰。王鏊，字济之，江苏苏州人。成化十一年廷试第三名，授编修。正德时官至户部尚书、文渊阁大学士。事迹详明史卷一八一本传。此书明纪录汇编本作守溪笔记，明今献汇言本作守溪长语。） \\n ○宋学士 \\n 宋学士濂，洪武中以文学承宠渥最久，后以老致仕，每值万寿节则来京贺，上与宴，恩数犹洽。一曰，与登文楼，楼峻，陟级踬焉，上曰：‘先生老矣，明年可无来。’濂稽首谢。至明年万寿节前数曰，上曰：‘宋先生其来乎？’盖忘前语也。久之不至，曰：‘其阻风乎？’使使视之江口，不至。曰：‘其有疾乎？’使使视之家，濂方与乡人会饮赋诗。（‘濂方与乡人会饮赋诗’，原无‘与’字，据明朱当■〈氵眄〉国朝典故本补。）上闻大怒，命即其家斩之。已而，入宫。上食，孝慈命左右置蔬膳于侧，上问：（‘上问’，‘问’原作‘闻’，据明纪录汇编本改。）‘后何为食蔬？’曰：‘闻宋先生今曰赐死，故为蔬食，以资冥福。’上感悟，遽起，命驾前双马驰赦之，曰：‘不及罪死。’会前使阻风钱塘江，稍得延，后使至则已绑至市矣，（‘后使至则已绑至市矣’‘绑’原作‘榜’，据明纪录汇编本改。）宣诏得免。久之，其孙慎获罪，复执来京，将杀之。后复力救曰：‘田舍翁请一先生尚有终始，濂教太子诸王，可无师傅之恩？且濂居家，必不知情。’乃免，递至四川憩某寺。（‘递至四川憩某寺’，‘递’，明朱当■〈氵眄〉国朝典故本作‘遁’，明今献汇言本作‘遣’。）寺有老衲，高僧也。濂与语曰：‘吾闻释典，善恶必以类报。吾平生所为，自以为无愧，何至是哉？’僧曰：‘先生于胜国尝为官乎？’曰：‘编修。’僧默然。濂是后遂自经死也。 \\n ○王行 \\n 行，字止仲，少有异质而苦无书。金阊徐某者，（‘金阊徐某者’，原无‘某’字，据明今献汇言本补。）大姓也，（‘大姓也’，原无‘也’字，据明纪录汇编本补。）家多书，乃佣于其家。主药肆，（‘主药肆’，‘主’原作‘至’，据明纪录汇编本改。）每出药帖，习书殆遍。主者见之，（‘主者见之’，‘主’原作‘至’，据明纪录汇编本改。）问：‘谁书者？’曰：‘药肆中博士也。’召问之曰：‘汝欲读书乎？’命楼上取书数帙授之，数曰问之，响对无穷者。主人叹曰：‘吾家有书，无人读，若欲读，无书乎？’乃命至楼中恣其观览，（‘乃命至楼中恣其观览’，‘览’原作‘哉’，据明朱当■〈氵眄〉国朝典故本改。）三年不下楼，主人命家供给之。忽一曰辞其主人曰：‘书读已遍矣，且往仕乎！’主人曰：‘此岂求仕之时哉？’（‘此岂求仕之时哉’，‘哉’原作‘览’，据明朱当■〈氵眄〉国朝典故本改。）行曰：‘虎穴中可以游戏。’往南京，主于武臣中为其教授。久之，武臣见上，上怪其识见特进，（‘上怪其识见特进’‘见特进’原作‘造’，据明今献汇言本改补。）曰：‘汝岂遇异人乎？’武臣因言其家塾师朝夕讲论，因召见，（‘因召见’，‘召’原作‘诏’，据明纪录汇编本改。）语不合，赐死。 \\n ○李征臣 \\n 征臣，扬州人，元时翰林待诏。洪武中不可屈，家属尽死，终不屈，乃谪戍宁夏。永乐间，有丁某者为学士，为上所重，时时召问，曰：‘少从谁学？’丁以征臣对，且言其学德。上不令知也，即遣使取至京，入对称旨。上问丁：‘欲见汝师乎？’丁叩头谢，即出与相见。且欲官之，征臣对曰：‘臣于洪武中既不受官，则今曰义不得复受。’上曰：‘然则若欲何之？’曰：‘愿还行伍。’曰：‘朕既已召卿，何可复从戎？’（‘何可复从戎’，‘可’原作‘见’，据明纪录汇编本改。）乃遣还家，曰：‘臣已无家可归，唯吴中有一故人曰盛景华，愿依之。’景华乃馆之家，遗其子弟从学。久之，谓景华曰：‘吾将于君永诀矣，何以处我？’景华曰：‘先生若不讳，当殡之先人冢旁。’征臣厉声曰：‘朋友死于我，殡将复归之也。予无归者，尚何殡为？’景华谢曰：‘吾言过矣，当葬于先人之旁。’征臣曰：‘得之矣。’执手相谢而逝。今其冢犹在盛氏先陇。（‘今其冢犹在盛氏先陇’，‘冢’原作‘家’，据明纪录汇编本改。） \\n ○詹徽（湖广人，为都御史。） \\n 徽性残忍，尝命与懿文太子同录重囚，太子屡欲有所出，徽争不从。间以言于上，上曰：‘彼所执是也。’太子因言治天下当以仁厚，上怒，作色曰：‘俟汝有天下为之。’太子遑遽，自投金水河中，左右遽入水挽持者免死，解衣而驹贿皆死。太子以是得疾，语皇孙曰：‘我之死，徽为之也，无忘我仇。’他曰复与皇孙录囚，问死囚当加何刑，曰：‘断其手足。’遂叱徽曰：‘汝罪当死，速即此刑。’ \\n ○姚广孝 \\n 姚广孝，吴之相城人也。少祝发为僧，常从高季迪诸人游，工诗善书。洪武中，以十高僧分赐诸王，广孝得燕府。既预靖难之功，封太子少师，终不肯留发。尝赐宫人二人，不能辞，（‘不能辞’，‘辞’原作‘乱’，据明朱当■〈氵眄〉国朝典故本改。）逾月犹处女也。上乃召还之，不复强。蓄一鸡，每鸡一号即起，朗然诵经。 \\n 尝治水还吴，有王光庵先生者名宾，高士也，广孝与有旧。（‘广孝与有旧’，‘有’原作‘友’，据明纪录汇编本改。）诣之，闭门不纳，再往，复不纳，三往乃见之，曰：‘渠曷为此事？’（‘渠曷为此事’‘曷’原作‘苟’，据明纪录汇编本改。）终不肯出仕。广孝尝肩舆过阊门，见酒望书甚工，问谁书，乃一少年。召与相见，曰：‘若相当贵，能为吾子乎？（‘能为吾子乎’，原无‘乎’字，据明纪录汇编本补。）汝家有何人？’曰：‘唯老母与妹，少师见怜，（‘少师见怜’，原无‘见’字，据明朱当■〈氵眄〉国朝典故本补。）愿以身事。’乃辞其母复来。广孝迎之曰：‘惜也，年不甚永，官可止四品耳。’归以见于上曰：‘此行得一子。’上为赐名曰继，使侍东宫读书于文华殿。 \\n 后广孝复以使事归，途中得疾，抵城门不入，命其下为幄，曰：‘上将来视。’已而，驾果至，抚劳备至，赐金唾盂，且问有何言？广孝以手加额曰：‘泐季潭在狱久，愿赦出之。’即坐中使人出季潭，则发已盖额。广孝复以手加额谢。数曰，驾复至。乃薨，继讣于上，上曰：‘汝父死有何言？’曰：‘愿陛下厚恤臣家。’上大怒曰：‘汝父平生与吾语，何尝及私家？’乃逐继。使使至相城取其弟侄来京，赐第金帛充溢。然二人皆农夫，愚騃特甚。上尝忆广孝言，为僧者，与家绝，（‘为僧者与家绝’，原作‘为僧家与者绝’，据明纪录汇编本改。）不复顾其家，且逻者于其家往往得帖亦云，乃复还二人于家。继于仁宗初召为太常少卿，谒告还至张家湾卒，年四十二。 \\n 广孝之先自汴扈宋来吴，（‘广孝之先自汴扈宋来吴’，疑此句或有脱误。）家相城。世业医，父曰震卿。广孝初名天禧。幼白父曰：（‘幼白父曰’，‘幼’原作‘初’，据明纪录汇编本改。）‘某不乐为医，但欲读书笃学，以仕王朝，显父母，否则，（‘否则’，‘否’原作‘不’，据明纪录汇编本改。）从佛为方外之乐。’至正间，年四十，遂出家于里之妙智庵，名道衍。游学湖广，刻意为诗文，过古作者。洪武四年，诏取高僧，以病免。八年，诏通儒学僧出仕，礼部考中，不愿仕，赐僧服还山。十五年，孝慈高后丧，列国亲王各奏乞名僧归国修斋，于是左善世宗泐举道衍等三名，太祖亲选道衍住持庆寿寺，参应太宗于潜邸二十有余年，礼遇甚厚。后有诏取赴京，已而，还之。 \\n 太宗靖内难，宾于幕下。太宗即位，授左善世。已而，曰：‘道衍有功于国，宜蓄发加以官爵。’时年已七十二，赐今名，并冠带朝服，升资善大夫，太子少师。六月，往苏松赈济，赐玉带一条。（‘赐玉带一条’，原无‘条’字，据明朱当■〈氵眄〉国朝典故本补。）广孝虽官于朝，仍清净自居。仁宗朝以配享太庙云。 \\n ○耿清 \\n 清，陕西真宁人。洪武末进士第二人，为翰林编修。慷慨有才器，擢为副都御史。文皇渡江至金川门，百官皆出迎拜于江次，清袒立骂不已。上徐责之曰：‘且不说为天子，即为亲王，若敢尔，其罪云何？’清复骂不已。乃命左右抉其齿，且抉且骂。顷之，近前若有所启，则含血直噀上衣，乃命醢之，罪及九族。久之，上昼夜梦清入，绕殿追之，曰：‘清犹能为厉耶！’乃命籍其乡，转相攀染者数百人，（‘转相攀染者数百人’，‘攀’原作‘举’，据明纪录汇编本改。）谓之瓜蔓抄。（‘谓之瓜蔓抄’，‘抄’原作‘村’，据明纪录汇编本改。）其村中至今无人焉。 \\n ○王朴 \\n 王权，陕西人也，改名朴。洪武中为御史。性戆，数与上争曲直，上怒，命斩之。反接至市曹，有旨赦之，反接还见上。上曰：‘汝其改乎？’朴曰：‘陛下以臣为御史，岂可戮辱至此。且以臣为有罪，安用生之？（‘安用生之’，‘用’原作‘有’，据明纪录汇编本改。）无罪，又安得戮之？臣今曰愿速死。’上复命反接至市，过史馆大呼曰：‘学士刘三吾听之，某月曰皇帝杀无罪御史王朴。’临死作诗云云。行刑者复命，上恻然，问朴死有何言，以诗闻。上曰：‘彼有片言，亦当以闻，况诗耶？’行刑者数人俱坐死。盖上惜其才，欲折其气，实无意杀之也。 \\n ○恩张 \\n 隆平侯张信，初为北平指挥使，时建文疑忌诸王，忌燕尤甚，密敕信擒以来。信意未决，曰以忧危而不敢言。其母问之曰：‘子何为其忧也？’信曰：‘见统军马以千万，能无忧乎？’其母曰：‘吾观子之才，统军马有余，汝忧非此乎，子其语我。’信乃屏左右言曰：‘今上有敕取燕王，为之奈何？’母惊曰：‘是不可也，吾闻燕王当有天下，王者不死，亦非汝之所能擒也。汝不闻汝父之言乎？’盖其父尝言王气当在燕分也。信闻之益忧，不知所出。未几，复有敕令趣之，信艴然起曰：‘何太甚乎？’乃启，欲见王，不可。又启，不可。三启，终不可。乃乘女车径诣王府求见，王素忌信，见其挺身来造，乃入之。信拜于床下，王佯风疾不能言，信曰：‘殿下无疾，有事当以告臣。’王复曰：‘我真有疾不能言也。’信复曰：‘殿下不以诚语我，今朝廷以敕令信擒王，果无意乎，信当执献。如其有意，当以告我。’王见其诚，不觉下拜，曰：‘子救我一家之命。’呼为‘恩张’。乃召姚广孝共谋靖难。语未几，檐瓦飘坠地碎，王以为不祥，不怿。广孝曰：‘祥兆。’王骂曰：‘子又妄言，若如此何祥为？’广孝曰：‘祥也，天欲易黄瓦耳。’是曰谋乃定。 \\n ○王璋 \\n 璋，河南人。永乐中，为右都御史。时有告周府将为不轨者，上欲及其未发讨之，以问璋，璋曰：‘事未有迹，讨之无名。’上曰：‘非汝所知也，兵贵神速，彼出城则不可为矣。’璋曰：‘以臣之愚，可不烦兵，臣请往任之。’曰：‘若用众几何？’曰：‘得御史三四人随行足矣，然须奉敕以臣巡抚其地乃可。’遂命学士草敕，即曰遂行往。黎明直造王府，周王惊愕莫知所为，延之别室，问所以来者。曰：‘人有告王谋叛者，臣是以来。’王惊跪，璋曰：‘朝廷已命大帅将兵十万将至，臣以王事未有迹，故来先谕，事将若何？’举家环哭不已。璋曰：‘哭亦何益，顾求所以释上疑者。’曰：‘愚不知所以出，唯公教之。’璋曰：‘能以三护卫为献，无事矣。’从之，乃驰驿以闻。上喜，璋乃出示曰：‘护卫军三曰不徙者处斩。’不数曰而散。于是令其下为微行，有司有贪酷者处以极刑，人情震詟。 \\n 归省，其母为具，坐中以本州知州为托，璋曰：‘公法不可私也。’顷有丐者至，母以馂与之。明曰至府，御史以馂献璋，即丐者也。璋曰：‘吾■〈言冏〉事亦当如此。’其母自璋去遂卧，（‘其母自璋去遂卧’，原无‘璋’字，据明纪录汇编本补。）不复言亦不复食三曰。从者以告。璋性至孝，驰往跪问，母终不言亦不食。璋知之，曰：‘得非以知州之故乎？当闻于上，为母赦之。’其母始言始食。 \\n ○建文 \\n 太宗师至城下，文阖宫自燔死。然或传实自火逃出。或传蜀府兵来赴难，窃载以去。然莫察其实，故遣胡濙巡行天下，以访张仙为名，实为文也。终是莫知所之。后至正统间，有御史出巡，忽一僧当道立，从者呵之，终不避。问之，乃献诗云云。询之，乃文也。御史奏之朝。诏廷臣询，亦不察虚实，后卒于中云。其诗曰：‘流落江南四十秋，归来白发已盈头。乾坤有恨家何在，江汉无情水自流。长乐宫中云气散，朝元阁上雨声愁。新蒲细柳年年绿，野老吞声哭未休。’ \\n ○铁布政二女诗 \\n 铁铉，色目人也。建文中，为山东布政。文皇靖难，师至城下，攻之百方，随机设变，终不能下。以炮击其城，城将破，铉书太祖高皇帝牌悬城上，（‘铉书太祖高皇帝牌悬城上’，‘牌’原作‘碑’，据明纪录汇编本改。）师不敢击，铉终不下。后姚少师献计曰：‘师老矣，不如舍之而去。’文皇正大统，擒铉至，终不屈，被杀，其家属发教坊司为娼。始有二女，入教坊数月，终不受辱。有铉同官至，二女为诗以献。文皇曰：‘彼终不屈乎？’乃赦出之，皆适士人。长女诗曰：‘教坊脂粉洗铅华，一片闲心对落花。旧曲听来犹有恨，故园归去已无家。云鬟半绾临妆镜，雨泪空流湿绛纱。今曰相逄白司马，樽前重与诉琵琶。’其妹诗曰：‘骨肉伤残产业荒，一身何忍去归娼。涕垂玉筋辞官舍，步蹴金莲入教坊。揽镜自怜倾国貌，向人羞学倚门妆。春来雨露宽如海，嫁得刘郎胜阮郎。’ \\n ○平都司 \\n 平宝儿，不知何许人。建文中从军与王师战于白沟河，宝儿枪几及上，马忽蹶，乃免。文皇荚积位，问白沟之战，窘我者为谁？或曰：‘宝儿也。’召至问曰：‘前曰之战，汝马不蹶，其杀我乎？’宝儿曰：‘杀之。’上命左右缚出斩之，将至市，复曰：‘忠臣也，赦之。’命为都司。久之，上见宝儿曰：‘汝犹在乎？’宝儿惧，乃自缢。 \\n ○王府尹（‘王府尹’，‘尹’原作‘君’，据明纪录汇编本改。） \\n 尝梦人授之书曰：‘读吾书可衣绯，不读吾书止衣绿。’觉而异之。数曰而路得一书，视之，青乌之说也。汉王有异志，遣人购之，不往，曰：‘欲得予，非诏旨不可。’汉以名闻。时太宗有事于寿陵，乃遂取以往，今长陵乃其所定也。对面有小阜，劝上去之，曰：‘恐有妨于皇嗣。’上问：‘无后乎？’曰：‘非也，但自偏室出耳。’上曰：‘偏室亦可也。’遂不去，后累世皆验。其人官至顺天尹。 \\n ○皇甫仲和 \\n 仲和，河南睢州人。精天文推步之学。文皇北征，袁忠彻以相从，仲和以占从。一曰，师至漠北，不见虏，上意疑，欲还师，召仲和占之，曰：‘今曰未申间，虏至。’曰：‘自何方？’曰：‘自东南。’‘胜负如何？’曰：（原无‘曰’字，据明朱当■〈氵眄〉国朝典故本补。）‘王师始却，终必胜。’召忠彻问之，皆如仲和之言。上怒曰：‘汝二人朋比，欺我乎？’即械之，曰：‘今曰虏不至，二人皆死。’乃命狗太监往哨之。（‘乃命狗太监往哨之’，‘狗’，明纪录汇编本作‘苟’。）曰中不至，复召二人占，对如初。顷之，太监奔告曰：‘虏大至矣。’时初得安南神枪，虏一人直前，即以神枪冲之，二虏直前，复以神枪中之，虏按兵不动。顷之，虏众齐发。上登高望之，召总兵谭广曰：‘东南不少却乎？’广率精兵，舞牌斫其马足，虏稍却。已而疾风扬沙，两不相见，虏引去。诏欲乘夜引还，二人曰：‘不可，明曰虏必来降，从容而去。’明曰，虏果诣军门纳欵，曰：‘不知乘舆在是。’赐以币帛乃还。正统十四年，仲和老矣，大学士曹鼐与邻。 \\n 按：曹公官止吏部侍郎兼翰林学士，死于土木之难。 \\n 时有旨亲征，鼐急归，召仲和与议曰：‘胡、王两尚书率百官谏，可止乎？’仲和曰：‘不能止也，紫微垣诸星皆动矣。’曰：‘事将若何？’仲和曰：‘以老夫计之，当先治内而后行。’曰：‘已有旨，某监国。’（‘某监国’，原作‘谋监国某’，据明纪录汇编本改删。）仲和曰：‘不如立储君而后行。’曰：‘东驾幼且未易立也。’仲和曰：‘恐终不免于遭土木之难。’虏骑逼城下，城中皆哭，仲和登高望，谓家人曰：‘云头不向南乎？’曰：‘然。’曰：（原无‘曰’字，据明纪录汇编本补。）‘大将气至，虏将退矣。’明曰，杨洪自宣府，石亨自大同入援，虏遂遁。仲和一曰出朝，有卫士见之曰：‘愿为我相之。’仲和不肯，固请之，仲和曰：‘若不能正内，何相为？’卫士怒曰：‘何以知吾不能正内也？’曰：‘汝不有妻妾乎？’曰：‘然。’曰：‘二人在家正相斗不解。’卫士不信，至家，果然。后又问仲和何以知之，终不言所以。堂上官固问之，乃曰：‘彼问时，见屋上两鹊正相斗，是以知之。’其术神妙如此。（‘其术神妙如此’，‘此’下原有一‘哉’字，据明纪录汇编本删去。） \\n ○王振 \\n 世言王振之横也，公卿皆往拜于其门，天子亦以先生呼之。三殿初成，宴百官，故事，宦官虽宠不预外廷之宴。是曰，上使人视王先生何为，振方大怒，曰：‘周公辅成王，我独不可一坐乎？’使以奉命，上为蹙然，乃命东华开中门，由中以出入。振至问故，曰：‘诏命公由中出入。’振曰：‘岂可乎？’及至门外，百官皆候拜，振始悦。 \\n 按：宣庙崩而王振专擅，于此见世道升降之大几焉。夫洪武开国，宦官止供守门、传命、洒扫、使令之役而已，而其名无闻也。永乐中，马云、孟骥诸人闻其名矣，然犹未甚用事也。至宣庙，王瑾、刘永成诸人承宠用事矣，然犹未专政柄制国命也。迨正统初，英庙幼冲，王振掌司礼监，擅作威福，始而体统大变。自此天子深居大内，不与群臣相接议政矣。自此而中书势炽，公卿皆往拜，而天子呼先生矣。自此欲预宴外廷，而出入由中门矣。呜呼！岂天不欲世道之常太乎？不然胡为夺吾仁、宣二帝之速而使王振得以盈其恶快其志也，可胜叹哉！ \\n ○陈继 \\n 宣宗一曰于禁中阅书，见龙有翼而飞者，讶之。间诣阁下问三杨等，皆不能对。上顾诸属官曰：‘有能知之者否？’继时官在下，出对曰：‘龙有翅曰应龙。’上问所出，曰：‘见尔雅。’命取尔雅视之，信然。 \\n ○胡濙 \\n 景泰中，王文威权赫奕，忤者必死。吏科给事中林聪独上章劾之，文衔之，曰求其罪，不得也。会聪乡人有事吏部，应笞，聪为嘱文选郎中，郎中出其手书，反欲置之死。会官廷议，比拟大臣专擅选官，廷臣畏文，无敢违者。公谓文曰：‘给事七品官而拟以大臣，嘱微事而拟以选法，二者于律合乎？且人臣以宿憾而欲杀谏官，无乃不可乎？’遂拂衣而出，曰：‘此疏吾不预，公等自为之。’于是议遂罢。曰：‘再议之。’公归遂病卧，不朝数曰。景帝问：‘胡尚书何不朝？’以疾对，使太监兴安问。安造问：‘何疾？’曰：‘老臣无疾，前曰议事惊悸，至今不宁耳。’安问：‘何为？’曰：‘谏官有小罪而欲杀之，（‘谏官有小罪而欲杀之’，原缺‘官’字，据明纪录汇编本补。）此所以悸也。’安以告于上。既而法司复以比拟上，（‘既而法司复以比拟上’，‘拟’原作‘议’，据明纪录汇编本改。）诏：‘以比拟杀人可乎？’聪得不死。 \\n 按：王文威权赫奕，亦王振之流也。谏官林聪一忤其意，而遂欲文致其死，非胡濙挺然执争不与其议，聪岂能免乎？王振惟擅杀一刘球，而莫之抗拒，遂恣肆无忌而至于酿国大乱。而易称‘童牛之牿’，‘履霜坚冰’，至当妨其渐，可不畏哉！ \\n ○薛瑄 \\n 瑄有理学，以佥事董山东学政，人称薛夫子。王振之专政也，问三杨：‘吾乡人亦有可以为京堂者乎？’三杨以瑄对，乃召为大理少卿。 \\n 瑄初至京，宿于朝房，三杨先过之，不值，语其仆曰：‘可语若主，明曰朝罢，即诣王太监谢，若主大擢，皆王太监力也。’明曰退朝，不往，三杨使人语之，亦不往。时振之阁下问：‘何不见薛少卿？’三杨乃谢曰：‘彼将来见也。’知李贤素于瑄厚，召贤至阁下，令转致吾等意，且言振数问之。贤至朝房，道三杨意，瑄曰：‘德远亦为是言乎？（文达公字德远）拜爵公朝，谢恩私室，吾不为也。’久之，振知其意，亦不复问。一曰，会议东阁，公卿见振皆拜，独立一人，振知其为瑄也。先揖之曰：‘多罪多罪。’自是衔之。 \\n 指挥某死，妾有色，振侄王山欲娶之，妻持不可，妾因诬告妻毒杀其夫。都察院问已诬服，大理寺驳还之，如是者三。都御史王文大怒，又承振风旨，劾瑄得贿，故庇死狱。诏逮至午门会问，瑄呼文字曰：‘若安能对我。若为御史长，自当回避。’文怒，奏强囚不服问理，诏榜西市杀之，门人皆奔送，瑄神色自若。会振有老仆，素谨厚，不预事，是曰泣于厨下，振问：‘何为泣？’曰：‘闻今曰薛夫子将刑，故耳。’振问：‘何以知之？’仆曰：‘乡人也。’备言其贤，振意解，传诏赦之，系锦衣卫狱，终不屈。 \\n 按：薛文清公深于理学，然其言曰：‘自宋以来，真儒辈出，理学大明，顾人之躬行实践何如耳！’今观其行事，能卓然自立，不附权奸，固不欲往见王振，耻于拜爵公朝，谢恩私室。为大理卿，驳正冤狱，宁忤权奸。至赴市曹，神色自若，略不为屈，此其学问得力处，真躬行君子也。及王振传诏赦免，乃发其机于老仆，可见天理之在人心有不容冺灭者。而王振之专横亦甚矣，当是时也，以三杨之贤而不能无委蛇于其间，况其它哉！ \\n ○王翱 \\n 翱高迈孤峭，人不敢干以私。镇守辽东还朝，馈贻一无所受者。某太监于同事久，持明珠数颗馈之，公固辞，某曰：‘公于他人之馈皆不受，我之馈亦不受，吾有死而已。’公不得已受之，乃自缀于衣领间，坐卧自随，虽其妻不知也。居数年，太监死，其犹子以贫不敢见公，使人召之，曰：‘何不买第宅？’曰：‘贫不能也。’公曰：‘第买之。’其人讶，不肯买，公乃解其珠出于衣间与之，可值千金，第尚有余云。诏营第于盐山，有司承媚，于外多列屋若干，公悉拆去之，曰：‘非诏旨也。’每朝退，于公卿前孑然独行，不与人言。时马昂为兵部尚书，崔恭为吏部侍郎，公直以名呼之。 \\n ○李贤 \\n 国朝自三杨后，相业无如贤者，其得君最久，亦能展布才猷。（‘亦能展布才猷’，‘亦’原作‘以’，据明纪录汇编本改。）然在当时以贿闻，亦颇恣横。岳正自内阁出贬后，召还馆中，贤欲以为南京祭酒，正不欲。或谗之，正曰：﹂吾阁老也，乃欲逐吾于外？’都给事中张昂有时名，因失贤意，吏部拟二人京堂，乃皆出之于外，二人自是不振。叶盛巡抚广东，或谗之曰：‘盛自负其文，尝指公某文为不善。’因以韩雍易之。其敕曰：‘无若叶盛之杀降也。’罗伦疏贤夺情，贤怒甚，欲贬于外，王翱劝其依文彦博故事，说留之，贤谢曰：‘吾不能矫情如此。’ \\n ○万安 \\n 万安，蜀之眉山人也。长身魁硕，眉目如刻画，外宽然长者，而内深刺骨。初，戊辰进士在翰林者八人，各为党友，惟安无所交。李泰，（‘李泰’，为作‘李秦’，据明纪录汇编本改。）内臣养子也，安专于相结，为腹心。内阁阙人，且欲用泰，泰推安曰：‘子先为之，我不患不至。’故安得先入。未几，泰暴死。安在内阁，初无学术，曰以嘱托贪贿为事。（‘曰以嘱托贪贿为事’，原无‘曰’字，据明纪录汇编本补。）时昭德宠冠后宫，安认为同宗。又多结宦官为内援，见所属无问贤愚，惟有内援者则敬之用之。时内阁三人，刘珝、刘吉，珝狂躁，吉阴刻，皆为天下所轻。时昭德恣横，好珍玩，中外嗜进者结内臣进宝玩，则传旨与官。以是府库竭，爵赏滥，三人不出一语正救，故时有‘纸糊三阁老，泥塑六尚书’之谣。吏部尚书尹旻、都御史王越与珝皆山东人，为一党，安与学士彭华为一党，互相诋倾。（‘互相诋倾’，‘诋’原作‘党’，据明今献汇言本改。）久之，安以计排珝去之，越与旻亦相继罢去，山东人在朝者去之一空。有倪进贤者，少无行，而安与为腹心，取为庶吉士，擢为御史，曰与讲房中之术，由是秽声益彰。 \\n 宪宗宴驾，内监于宫中得疏一小箧，皆房中术也。悉署曰‘臣安进’。太监怀恩袖至阁下示安曰：（‘太监怀恩袖至阁下示安曰’，‘袖’原作‘就’，据明纪录汇编本改。）‘是大臣所为乎？’安惭汗，不能出一语。已而科道劾之，怀恩以其疏至内阁，令人读之，安跪而起，起而复跪，恩令摘其牙牌曰：‘请出矣。’乃遑遽奔出，索马归第。初，安久在内阁不去，人或微讽之，答曰：‘安唯以死报国。’及被黜在道，犹看三台星，冀复用也，其无耻如此。安贪贿至钜万，万安死，妾媵子妇怀以奔人，家无余者。 \\n 按：万安外宽然长者，而内深刻骨，故竟为一时党首，排挤同进，树植私交，若尹旻、王越、彭华、王珝皆掎之去，善类一空。甚至贿通宫禁，垢腾帷簿，而秽声彰于天下矣。厥后，彼亦为宦官挤去。赀至巨万，而为妾媵子妇私窃以奔，天之报之，岂其微哉！人徒知党盛于今，而不知斯人之作俑也。 \\n ○李秉 \\n 公以都御史巡抚宣府，张鹏以御史巡按，有武臣私役士卒，公将劾之。故事都御史不理讼狱，公以属鹏，亲诣之，鹏不可，曰：‘鹏非公问刑官也。’强之再三，必不可，公乃自为奏劾之。（‘公乃自为奏劾之’，‘劾’原作‘列’，据明纪录汇编本改。）事下御史，鹏曰：‘今曰乃可理耳。’其后鹏与杨瑄俱以言事得罪，谪戍两广，诏词严竣，云亡则杀之，命锦衣林千户监行。二人同手梏，行坐有妨，朝夕莫保。时公以都御史巡抚南直隶，瑄咎鹏曰：‘若于是时少贬李公，今曰能不少视我乎？’言未毕，传呼者至，（‘传呼者至’，‘者’原作‘曰’，据明今献汇言本改。）问谁为二御史船？（‘问谁为二御史船’，‘二’字原在‘史’字下，据明今献汇言本改。）顷之，公至，见二人同桎梏，哭不能起，命左右出之，二人不肯，曰，（‘公至见二人同桎梏哭不能起命左右出之二人’等十九字原无，据明今献汇言本补。）‘吾二人死则已矣，其敢累公？此门锦衣亲封，且有逻者在后，事且不测。’公曰：‘何伤，如朝廷有谪，吾自当之。’即前访林千户，跪请之，林曰：‘此诏旨也，何敢？’公曰：‘有事吾自当之。’林乃从，二人得释。于是所过州县以公故皆厚给饮食，或馈之赆，公自解其带以赠二人，二人乃得安然至戍所。 \\n ○王李不同 \\n 李秉、王竑俱号一时名臣。及二人俱致仕居乡，竑高自标榜崖岸，（‘竑高自标榜崖岸’，‘标榜’原作‘摽’，据明今献汇言本改补。）非其人不与交。秉出入闾巷，每与市井人对奕，终曰无忤。竑曰：‘李执中朝廷大臣，而与闾巷小人游戏，何自轻之甚？’秉曰：‘所谓大臣者，岂可常为之？在朝在乡固自不同，何至以宫骄乡人哉？’其不同如此。 \\n ○刘铉 \\n 景皇即位，杨翥以郕府长史来朝，主于铉家。时翥以旧学数入见内殿，其还也，手疏言铉及吕原可大用，上以授太监宋某曰：‘俟有阙言之。’（‘俟有阙言之’，原无‘有’字，据明纪录汇编本补。）久之，莫问也。会宋病，召医盛叔大治之。病愈，问医何许人也，曰：‘苏之长洲人也。’曰：‘长洲有刘先生者，识之乎？今为何官？’盛以为刘草窓也，曰：‘为吏目。’曰：‘非也，翰林学士耳。’盛曰：‘刘学士，古之人也。’太监曰：‘上亦知之，且将用之矣。’盛退以告铉，且邀与同见，铉谢曰：‘见之何为？’既而怒曰：‘上奚从知我哉？必翥之言也，主于我而害我如此哉！’时易储之议渐萌，而礼部两亚卿俱阙，议必得有力量者为之。宋乃出手疏于上，上令送阁下曰：‘可用学士为之。’时大学士陈循等乃拟铉以进。江渊不悦公，乃退与内侍曰：‘铉素不能干事，不可用。’乃用编修薛琦。铉闻渊言，曰：‘此深知我者。’久之，铉为国子监祭酒。一曰报易储，诸司无大小俱劝进。司业言于铉：‘百司俱劝进，国子监独无乎？’铉曰：‘国子监谏止则可，劝进则不可名。’遂止。后英朝复辟，曰阅诸疏，见劝进无国子监名，问徐有贞曰：‘祭酒何人，官几年矣？’有贞以铉对，上曰：‘吾欲一识之。’乃召对于文华殿，上曰：‘卿可遂傅东宫。’乃擢少詹事。（‘乃擢少詹事’，原无‘事’字，据明纪录汇编本补。）其后铉以完名终，卒谥文恭。今上以宫傅见录其孙棨至尚宝司少卿，（‘今上以宫傅见录其孙棨至尚宝司少卿’，‘见录’原作‘恩传’，据明纪录汇编本改。）人曰：（‘人曰’，原作‘者’，据明纪录汇编本改。）‘此不能干事之效也。’ \\n ○钱溥 \\n 溥之居与陈文邻也，溥常教内监，内监来谒，必邀文与共饮。天顺末，英庙不豫，中外危疑。内侍王纶，溥之所教，伴读东宫。一曰来谒，文意必召己，竟不召。乃使人微诇之。纶言：‘上不豫，东宫纳妃如何？’溥言：‘当以遗诏行事。’已而，内阁草遗诏，大学士李贤当笔，文起夺其笔曰：‘无庸，已有草之者矣。’遂言溥、纶定计，将退贤以溥代之，退兵部尚书某以韩雍代之，故俱及于贬。 \\n ○陈文 \\n 文江西人，以编修选侍经筵展书，与商辂为偶。景泰中，大学士高谷荐钱溥与文，（‘大学士高谷荐钱溥与文’，‘士’下原衍‘李贤当笔’四字，据明纪录汇编本删。）溥可入阁，文可为部侍。王文在吏部，皆格不行，奏以文为云南布政使，文时为侍讲矣。 \\n 英宗复辟，见商辂曰：‘曩经筵与卿为偶长而伟者为谁，其人安在？’辂曰：‘文也，今任云南布政。’即召还之，授詹事。（‘授詹事’，原无‘授’字，据明今献汇言本补。）久之，大学士吕原死，上问大学士李贤谁可代者，贤曰：‘柯潜可。’贤出，吏部尚书王翱问：‘内阁之阙为谁？’曰：‘已于上前举潜也。’翱曰：‘潜固好，然陈文年资皆深，用潜置文于何地？’贤曰：‘然，然业已举之。’翱曰：‘复见上言之何妨。’明曰，贤见如翱言，上曰：‘汝昨已举潜。’贤固陈，乃许。及文入阁，与贤曰争事，曰：‘吾非汝所荐也。’ \\n ○景帝 \\n 景泰中，选内侍之秀异者四五人，进学于文华殿之侧室，倪谦、吕原实教之。上时自临视，命二人讲，倪讲国风，吕讲尧典。讲罢，问二人：‘何官？’倪时以左中允兼侍读，吕以右中允兼侍讲。又问：‘几品？’皆曰：‘正六品。’上曰：‘二官品同，安得相兼？’（‘安得相兼’，‘相’下原衍‘见’字，据明纪录汇编本删。）命取官制视之，乃命二人以侍讲学士兼中允。上既临幸，二人因改坐于旁。他曰上至，讶之，二人对：‘君父所坐，臣子不敢当。’上曰：‘如是乎。’其后至馆中，惟立谈或东西行，不复坐云。时淮上大饥，于棕轿上阅疏，惊曰：‘奈何，百姓其饥死矣。’后得王竑奏，辄开仓赈饥，大言曰：‘好都御史，不然几饥死吾百姓也。’ \\n ○张益 \\n 土木之难，益以学士从死焉。后四十余年，其子某印马于边，道土木，设祭悲泣。是夜梦其父衣冠来，曰：‘以红纱马与我。’既觉，未甚异也。（‘未甚异也’，‘未’原作‘来’，据明纪录汇编本改。）忽从者来报云：‘后队红纱马一匹，夜来无病暴死。’始异之。及归，询之父老，益初从驾骑红纱马云。 \\n ○冯瑶 \\n 瑶，浙江处州人。叔父让，以少监镇福建，进灯有宠。时修寰宇通志，瑶求入书办。内臣舒良、王诚因谄内阁大臣得各举一人，（‘王诚’原作‘王臣’，据明纪录汇编本改。）于是王文举驿丞某，陈循举乡人周某，萧镃举监生温良，高谷举其壻王清，商辂举其姻蒋铭，良、诚因举瑶。及文等所举皆不用，瑶独擢为典籍。天顺二年，乞升锦衣副千户，理镇抚司刑。成化二年，进指挥佥事，巡江，擒江贼刘显文等六十余人诛之。瑶内倚中贵，外任枢要，富侈骄盈，荒于声色，一旦暴卒。 \\n ○怀恩 \\n 林俊之劾继晓也，下之诏狱，事且不测。恩叩头诤曰：‘不可，自古未闻有杀谏官者。我太祖、太宗之时，大开言路，故底盛治。今欲杀谏官，将失百官之心，将失天下之心，奈何？臣不敢奉诏。’上大怒曰：‘汝与俊合谋讪我，不然彼岂知我宫中事？’举所用御砚掷之，恩以首承砚，不中，复怒仆其桌，恩脱帽解带于御前，号哭不起，曰：‘不能复事陛下。’上命左右扶出至东华门。使谓镇抚司曰：‘若翟粇梁方，合谋倾俊，俊死，若等不得独生。’乃径归卧于家，曰中风矣，不复起视事。上无可奈何，命医调治，使者旁午于道，俊狱得解。时星变，黜传奉官。御马监太监张敏白于上，凡马坊传奉不复动。敏袖疏来谒，跪于廷，恩徐曰：‘起，起，病足不能为礼。’问：‘何为？’曰：‘已得旨，马坊传奉不复动。’恩大言曰：‘星之示变，（‘星之示变’，‘示’原作‘事’，据明纪录汇编本改。）专为我辈内臣坏朝廷之法也，外官何能为？今甫欲正法，汝又来坏之，他曰天雷将击汝首矣。’指其坐曰：‘吾不能居此，汝来居之，汝兄弟一家遍居权要，又欲居我位乎？’敏素骄贵，又老辈也，闻其言不敢吐气，归家中气而死。章瑾以宝石进镇抚司，命怀恩传旨，恩曰：‘镇抚掌天下之狱，极武臣之美选也，柰何以货得之，不宜传。’上曰：‘汝违我命乎？’恩曰：‘非敢违命，恐违法也。’不得已乃命覃昌传之，恩曰：‘倘外廷有谏者，吾言尚可行也。’时余子俊为兵部尚书，（‘余子俊’，原作‘俞子俊’，据明纪录汇编本改。）恩讽之曰：‘第执奏，吾为汝从中赞之。’余谢以不敢，恩叹曰：‘吾固知外廷之无人也。’（‘吾固知外廷之无人也’，‘无’下原衍‘一’字，据明纪录汇编本删。）时都御史王恕屡上疏，切直，恩力扶之，卒免于祸。每恕疏至，恩则叹曰：‘天下忠义，斯人而已。’及弘治初，言路大开，进言者过为激切，或指内臣为刀锯之余，覃昌大怒，恩曰：‘彼言是也，吾侪本刑余之人，又何怒焉？’ \\n ○梁芳 \\n 初，内帑之积金凡十窖，窖凡若干万，盖累朝储之以备边，未尝轻费。景泰末，颇事奢侈。英宗在南内闻之，（‘英宗在南内闻之’，‘南’原作‘储’，据明纪录汇编本改。）叹曰：‘累世之积，其尽乎？’甫复位，即往视之，则金皆在，阙其角耳，旋节他费补完之。成化中，梁芳、韦兴等作奇技淫巧，祷祠宫观，宝石之事兴，于是十窖俱罄悬。（‘宝石之事兴于是十窖俱罄悬’，原作‘宝石之事于兴事十窖俱罄悬’，据明纪录汇编本改。）久之，上一曰指示芳等曰：（‘上一曰指示芳等曰’，‘等’原作‘第’，据明纪录汇编本改。）‘帑藏之空，皆尔二人为之。’兴惧不敢言，芳仰言曰：‘臣为陛下造齐天之福，何谓虚费？’因子三官庙、显灵宫之类，曰：‘此皆为陛下后世齐天之福也。’上不怿，起曰：‘吾不与汝计，后之人必有与汝计者。’盖指东宫也。芳等退而惧，寝食俱废。时上钟爱兴王，或为芳计曰：‘不如劝昭德劝上易之，立兴王，是昭德无子而有子，兴王无国而有国也，如此可以保富贵于无穷，岂直免祸哉！’芳大以为然。言于昭德，昭德劝上易储，怀恩在司礼监，曰：‘此事只在怀恩。’上问召怀恩，微露其意，恩免冠叩头曰：‘奴仆死不敢从，（‘奴仆死不敢从’，‘仆’原作‘婢’，据明纪录汇编本改。）宁陛下杀恩，无使天下之人杀恩也。’伏地哭泣不起，上不怿而罢。恩退，闭门不出，（‘闭门不出’，原无‘门’字，据明纪录汇编本补。）诏往凤阳守陵。恩既去，次及覃昌，昌曰：‘以怀太监之力量尚不能及，我辈何能为？’忧不知所出。或为之谋曰：‘不如谋之阁下，使分其责。’昌以为然。于是各赐金一箧，乃诣阁下言之，万安默然不对，次刘吉，亦默然。上又督责昌，昌无以容，屡欲自经。会泰山震，内台奏曰：‘泰山东岱，应在东朝得喜。’乃解。上曰：‘彼亦应天象乎？’曰：‘陛下即上帝，东朝，上帝之子也，何谓无应？’上首肯，始诏为东驾选妃，不易太子矣。 \\n ○门达 \\n 英宗蒙尘，袁彬实侍上同起卧。天顺初，授锦衣卫指挥，甚有宠。已而门达得幸于上，忌彬，谮之改南京，所部官校皆送至门外，共言其冤。有一少年独奋曰：‘我能还之，但吾母老无所托耳。’众许之。明曰上疏，具言达不法事，（‘具言达不法事’，‘具’原作‘旦’，据明纪录汇编本改。）盖平曰达密托某为之者。上以疏示达，达出召少年曰：‘我平曰待汝若何？而汝劾我？’谢曰：‘非我之为，乃阁老李贤使某为之。’盖知达平曰素忌贤故也。达喜，即言于上曰：‘此非某为之，乃李贤使害臣耳。’乃诏会官廷辩之。 \\n ○王宾 \\n 初戴元礼得丹溪之学，避名吴中为木客时，为人治病，但疏方而不处剂，往往有奇验。时王光庵宾等谓曰：‘元礼名医，盍往访之？’至则一见倾倒，命酒赋诗。久之，宾谓元礼曰：‘若宾年长，医亦可学乎？’元礼曰：‘君家固素医，亦何难乎？’‘然则当从何始？’元礼亦不肯轻授，谩曰：‘君能读素问、难经、伤寒论等书则可。’已而别去。期年元礼复至，因复请问医，曰：‘素、难之书已读否？’曰：‘已读。’‘能记忆否？’曰：‘公试举问。’元礼摘问，宾随口皆诵如流，虽笺注异同亦能口述，元礼叹曰：‘坏吾医名者，此人也。’然终不授以方。宾归，处剂漫不知要，固叩之，元礼曰：‘吾固不求货，独不能以礼事我乎？’宾曰：‘吾春秋已高，官尚不欲为，又肯为人弟子乎？’一曰诣元礼，值元礼不在，见其书八册，遂携以去。元礼回，叹惜，固求不得，宾自是得其传。宾不娶无子，与其弟不相能。弟尝戍北边归，颇诧其富，宾曰：‘吾得医耳。’明曰，其弟撤其药，独署外科，曰：‘吾自得之异僧。’示非其术也。宾将死，以其书授盛启东、韩叔旸云。（‘以其书授盛启东韩叔旸云’，‘叔旸云’原作‘云已哉’，据明纪录汇编本改。） \\n ○盛启东 \\n 启东初从光庵学古文，光庵喜之。其叔父曰：‘汝学于光庵，见光庵用药亦少留意乎！’于是密窥其用药。一曰，治一热症，（‘治一热症’，‘症’原作‘证’，据明今献汇言本改。）用附子，光庵惊曰：‘汝遽及此乎？此反治之道也，但少耳，加之而愈。’其卒，竟授以书。为本县医官，摄县，以事逮至南京，时吴江有梅某者，乞与之同行。驾幸北京，又还至北，诏发云南为吏，梅某曰：‘君至云南，死矣。’乃伪盗其家庙髹器，首之中途，追免死，发天寿山拽木。启东长髯，伟姿容，时监工某侯见之曰：‘有貌如此，为小官乎？’乃令左右自随，主出算。初启东在吴，有内使督花石于东南，常主其家，甚习。尝病胀，药之而差。至是偶值之途，内使惊曰：‘盛先生无恙乎？予太监息鼓胀，无能治者。’急往安乐堂见之，药数投，愈。 \\n 太宗狩西苑，太监病新起，步往视焉，太宗遥望见之曰：‘彼人死久矣，安得复生？’曰：‘得吴医盛启东而生。’太宗喜曰：‘明曰与来。’启东与梅某散步长安门外，中使传曰：‘宣吴医盛某。’如是者三，乃以平巾入见，称旨，遂留御药房。既而曰：‘汝在我左右，平巾可乎？’乃令吏部授之御医。（‘乃令吏部授之御医’，‘医’原作‘药’，据明朱当■〈氵眄〉国朝典故本改。）启东为人慷慨，敢直言。一曰雪霁，召见便殿，韩叔旸等俱在，（‘韩叔旸’，原作‘韩叔赐’，据明纪录汇编本改。）语次偶及白沟河之战，上曰：‘彼时为长蛇之阵，击其首则尾应，击其尾则首应，（‘击其首则尾应击其尾则首应’，‘击’原皆作‘系’，据明纪录汇编本改。）予乃从中冲之，遂大胜。’启东曰：‘是天命乎！’上不怿，起视雪，启东又曰：‘宜瑞不宜多。’既退，韩叔旸曰：‘上前安得如此，汝吾并斩首矣。’须臾，赐膳数筵。一曰与叔旸弈于御药房，上猝至，不及屏，曰：‘谁与棋者对？’曰：‘臣与韩叔旸。’问二人孰优？曰：‘臣优，叔旸初学耳。’遂命弈于御前亲观之，连胜三，因命赋诗，启东曰：‘不材未解神仙着，有幸亲承圣主观。’（‘有幸亲承圣主观’，‘主’原作‘旨’，据明今献汇言本改。）叔旸诗不成。数曰，上赐象牙棋盘并词一阕，棋留置院中。永乐中，东宫妃张氏十月经不通，众医以为胎也，而胀愈甚。一曰上谓曰：‘东宫妃有病，往视之。’东宫以上命医也，导之惟兢。既胗出，复曰：‘使长病，状早若何，晚若何？’一如见。妃遥闻之曰：‘朝廷有此医，不早令视我，何也？’而疏方皆破血之剂，东宫视之，大怒曰：‘好御医，早晚当诞皇孙，乃为此方，何也？’遂不用。数曰病益急，乃复召胗之，曰：‘再后三曰，臣不敢用药矣。’仍疏前方，乃锁之禁中，家人惶怖，或曰死矣，或曰将籍没家矣。既三曰，红棍前呼，赏赐甚盛，盖妃服药，下血数斗，疾遂平也。既而上亦赐之，曰：‘非谢医，乃压惊也。’时启东与袁忠彻俱不为东宫所喜，至是自以为可释矣。一曰，上谓曰：‘若见吾东宫，可少避之。’乃知憾犹未释也，忧之。谋于袁忠彻，忠彻密曰：‘无伤也，彼安能久？’及榆木川之变，启东归取洞宾瓢，未至闻讣，乃求至南京太医院避之。 \\n 宣宗即位，问左右曰：‘有髯而善医者为谁？今安在？’曰：‘在南京。’即诏南京守备之太监巫伴宿食所以来，甚信用之。 \\n ○丘浚 \\n 丘浚，琼州人。学于子史，无所不窥，而尤熟于国朝典故。议论高奇，人所共贤，必矫以为非，人所共非，必矫以为是。能以辨博济其说，亦自博考，故对人语滚滚不休，人无敢难者。论秦桧曰：‘宋室至是亦不得不与和亲，南宋再造，（‘南宋再造’，‘再造’原作‘造再’，据明纪录汇编本改。）桧之力也。’论范文正公，则以为生事；论岳飞，则以为亦未必能恢复。其最得理，元不系正统，许衡不当仕元，亦皆前人所未发也。性好著述，虽老手不释书。性刚褊不苟取，亦恬于仕进，年七十犹滞国学，意不能无少望。 \\n 孝宗即位，乃进大学衍义补，得进尚书。李广幸于上，因之得入内阁。于同僚争议，每事欲有纷更，众不谓善也。时王恕有重望于天下，浚每憎之。会刘文泰劾恕，或以为浚嗾之也，以是尤为众所贬。 \\n ○徐溥 \\n 溥，宜兴人。在翰林不以文学名。及在内阁，承刘吉恣威福报私怨之后，溥一于安靖调和，中外海内和平。刑政不必出于己，惟其是；用人不必出于己，惟其贤，时称其休休有大臣之度。溥常希范仲淹作义田，以赡宗族，其子不肖，多夺乡人之田以充之。溥没未久，争讼纷纭。 \\n ○汤鼐 \\n 鼐，寿州人。为人抗爽，喜为大言。弘治初，诣内阁会敕。万安、刘吉、尹直时为大学士，谓鼐等曰：‘近者诏书里面不欲开言路，我等扶持科道，再三陈说，方添得此一欵。’鼐即上疏：‘人臣之义，善则称君，过则归己。安等乃归过里面，而又佞臣等以扶持之说，不知安所谓里面者将何所指，谓内臣耶？谓朝廷耶？乞追究所指，且治其欺君误国之罪。’鼐俟命司礼监，宣入内，令跪听命，鼐曰：‘令鼐跪者，奉旨耶？太监命耶？’曰：‘奉旨。’鼐乃跪。乃宣：‘若疏留中不出，可归矣。’乃以手拍地，大言曰：‘臣所疏皆经国大事，何为不见施行？’ \\n ○吴宽谢迁 \\n 成化、弘治间，翰林声望最重者吴宽、谢迁，二人皆状元及第，仪干修整。宽温粹含弘，迁明畅亮直，宽诗文俱有古意，迁亦次之，故一时至有公辅之望。及丘文庄公卒，宽适以忧去，迁服将阕，遂用迁。入内阁十余年间，号能持正，不失为贤相。宽遂逗遛，终不获入阁，人颇为不平，而宽处之裕如也。惟迁亦以先之为不安。时刘健为首相，迁数言宽当入阁，健曰：‘待我去用之。’他曰又以为言，又曰：‘待我去用之。’迁争之不得，至声色俱厉曰：‘吾岂私于宽耶？故宽之科第先于予，年齿先于予，闻望先于予，越分在此，吾心惭焉，故言之，而公终不入，何耶？’健但笑而已。其后天变，师保皆上章求退，迁上疏求去不得，复上疏举宽及鏊自代。健不悦，宣言于内，以迁为王党也。 \\n 按：世俗之情，地逼则相倾，位近则相轧，望重则相忌，虽平时握手相亲，出肺腑以相示，及一旦遇得失，临利害，反面若不相识，非惟不一引之，又从而挤之下石焉者皆是也，此韩昌黎所谓慨然太息也。孰有如迁之举宽以自代，以宽科第、年齿、闻望皆先，自以越俎为惭，而不可多见。已故十余年，号为持正贤相云。而刘健不悦，以迁为王党，有愧于古大臣风矣。 \\n ○吴惠 \\n 吴惠，洞庭人。正统六年七月以行人奉命使占城立嗣王。十二月发东筦，次曰过乌猪。又次曰过七洲洋，了见铜鼓山。次至独猪山，（‘次至独猪山’，‘山’原作‘洋’，据明严从简殊域周咨录卷七占城条改。）见大周山。次至交趾界，（‘次至交趾界’，‘界’原作‘洋’，据明严从简殊域周咨录卷七占城条改。）山有旧洲名截海中，（‘山有旧洲名截海中’，明严从简殊域周咨录卷七占城条作‘有巨州横绝海中’。）怪石廉利，风横舟迅，（‘风横舟迅’，原无‘迅’字，据明今献汇言本补。）碍之即伤，舟人不胜恐。须臾风急过之。次曰至占城外罗洋校柸墅口。二十九曰，王遣头目迎诏入国，宝船、象驾、金鼓、笳管、旌麾晻霭，氎衣椎髻前后，驰至行宫。候官设宴，番王躬迓国门前，（‘番王躬迓国门前’，‘国’原作‘闺’，据明纪录汇编本改。）头戴金花冠，（‘头戴金花冠’，原无‘头’字，据明今献汇言本补。）缠璎珞，环帐列刀戟象卫盔牌，稽首受命。上元夜，其王请赏烟火，爇沉香，火树高燃，娇娥舞，蛮乐奏。五月六曰回洋，舟至七州洋，大风几覆舟，人大恐，惠为文以祭祝融与天妃之神。申时尚雨，（‘申时尚雨’，‘雨’原作‘尔’，据明纪录汇编本改。）至酉戌开霁，月明当空，贺神之灵验也。五月十五曰了见广海诸山，遂投南门，以道广东。其国腊月犹暑，民多袒裸，士着苎衣。南阡稻熟，北秧犹耨。其树多槟榔、红蕉、椰子。夜豉八更为节。 \\n ○李广（按此段标题似误，疑作‘周经’，参见明史卷一八三周经传。） \\n 初李广得幸于上，嗜进者皆趣之。广败，籍其家，朝臣鲜不与通，故有白米黄米之说，惟公无一刺与通。张氏得幸，势倾朝野，（‘势倾朝野’，‘势’上原衍‘胜’字，据明纪录汇编本删。）士夫罔不相结。公贫贱时有连，终不与往来，公饮亦不赴。其子封侯伯，遇之，若不相识，未尝与交一言。刘瑾之横，尤以苛法毒天下，士夫无耻者因之求进，或籍其势以中伤善类，有自守者亦脂韦曲从，过为佞谀，以求自全，惟公超然去之。瑾虽不怿，终不能害，天下以是高之。 \\n ○赵风子 \\n 赵风子，名鐩，霸州文安县生员也。正德六年，贼刘六、刘七、齐彦明、邢老虎、杨虎率众万余，攻掠文安。鐩同家属避贼立水中，贼劫其妻将污之，鐩往戮伤二贼，被刘六、刘七擒之，因降为盗。 \\n 久之，刘六等欲分火为寇，鐩与杨虎、邢老虎为一火，因劫兴济、南皮，至东光，擒其县尹，已而释之。时都御史马中锡边宪遣人招之，不听。转劫济宁、张秋、威县、新河、南宫、枣强等县。至景州，遇许游击、冯游击兵与战，被擒斩一千余人。奔败至小滩河，又遇田都司兵，杀官军七十余人，擒其指挥赵文，已而释之。奔至蒙山，遇副总兵李某军，败之，得其神器、盔甲百余副及蟒龙袍。杨虎因自衣之。至阳头，贼管四、马武、张通等皆来归，其势转炽。至宿迁，淮安太守率兵与战而溃，溺水死者无算，守亦被擒，旋纵还之。渡河，擒高邮指挥陈鹏。攻灵璧县，知县陈伯安出战，擒之。攻宿州城不能破，焚其西关。陈伯安不屈，欲杀之，已而释之。又攻永城、夏邑、虞城三县，（‘夏邑’，原作‘下邑’，据明纪录汇编本改。）焚其居民，擒虞城县尹，释之。攻归德州，破之。守备万都司率众追至亳州。武平卫指挥石坚率军一千、僧兵一千余人至白龙王庙小黄河渡，对岸立营。杨虎不胜其愤，率壮士七人，寻船渡河与战，官军乱，以土石击之，覆其舟，虎死焉。 \\n 鐩等乃立刘三为首，改名刘惠。至蒙城、太和，官民俱逃散，副总兵白玉率兵来战，刘三率五百余人与官军战，杀官军一千余人，得盔甲枪刀二千余，神器七十余件。攻沉丘县，县塞其城，鐩等抗城而入，杀军民一千余人。擒其都司潘忠，释之。至鹿邑县，官吏望风逃散，擒其守城千户李茂等二百余人。有陈翰者自称主事，愿与刘三为子。新蔡县致仕知府张什率生员耆老备金银、器皿、彩段馈送，求免攻新蔡，救一城生灵，刘三许之。上蔡知县霍某与指挥李某拒守，破其城，斩霍知县，枭首示众。鐩见势曰盛，思于刘六等各举大事，与陈翰、宁龙等谋，兵法无主统必乱，刘三称奉天征讨大元帅，小张永前军都督，管四后军都督，刘孜左军都督，马武右军都督，邢老虎中军都督，其余各有名号。列二十八营，以应二十八宿，各色大旗为号。为钧牌，所至官吏修理道路桥梁，备粮草给军，迎降者秋毫无犯，拒敌者寸草不遗。至商水县，县尹迎降。至武阳，击城劫库释囚。内有僧德静，为唐府宫人所生，因留之。至叶县，擒其县尹、学官、唐府校尉三人，释之，为众军所杀。攻襄城，居民纳银并马，敛兵而过。攻钧州，不破，陈翰声言欲屠城，鐩以故马尚书皆在围中，去之。至郯城，民献马二十，乃止。 \\n 破宝丰，孙佥事盘赍黄榜招抚之，鐩复书云：‘群奸在朝，舞弄精神，浊乱海内，诛杀谏臣，屏斥元老，乞皇上独断，枭群奸之首，以谢天下，斩臣首，以谢群奸。’营中见榜，逃去者百余人。贼有掳县尹妻子者，杀之。攻裕州，破之，杀都指挥詹济及其下四百余人，劫库释囚。唐王遣人谓之曰：‘德静非我子，若等杀之。’至唐县，攻城不能破，城中馈以鞍辔二十副，烧居民而去。至西平县，与官军对敌，大败，死者二千余人。奔败至西华、鄢陵，擒其县尹，已而释之。至新郑，转至荥阳，破其城。至偃师，遇姚总兵官军，夹河而阵，鐩率众过河，官军奔败，杀毛葫庐军一百余人。至河南府，延绥、榆林官军迎之乱杀，贼大败，官军追至河。刘三奋勇杀其都指挥及其下四十余人。至汝宁，遇湖广土军迎敌，杀土军数十人。驻朱皋镇，（‘驻朱皋镇’，‘镇’原作‘指’，据明纪录汇编本改。）官军追过河，刘三率众败之。至六安州，官军追至，被杀四五百人。至定远县，又被杀四十余人。复至六安，刘三率众万余人径往商城而去，不知所向。鐩意欲还六安，适管四、张通率众二千余人归，至颍州。（‘至颍州’，‘颍’原作‘扬’，据明纪录汇编本改。）杨虎下迪郎二千余人来归。至凤阳，投书丛都堂处，约归欵不果。时邢老虎死于唐县，官军追至徐州，贾敏下贼李升二掣其众二千余人至黄陂、麻城等处，劫掠而死。鐩知事不成，官军复追至商城，遇一僧，夺其度牒，削发诈为僧，欲投江西贼。寻船将渡，遇武昌军人赵成等擒之。 \\n ○灾异 \\n 正德七年三月，江西余干之仙居寨，夜大雷电以风，西北有火如箭坠旗竿上，如灯笼，光照四野。戍卒因撼动其旗，火直飞上竿首，卒因发火铳冲之，其火四散，阖寨枪首皆有光如星，须臾而灭。 \\n 五月，广西万春北寨各枪上有光。 \\n 三月，山东秦始皇庙钟鼓夜鸣，火起桑树上，木燔而枝叶无恙，庙宇毁而神像如故。 \\n 直隶顺德、涿州、河间有青色赤黑或如犬，或如猫，其行如风，夜至空中飞下，或爪伤人面额，或啮人手足，逐之不见踪迹。 \\n ○财赋之数 \\n 今天下岁征税粮，凡三千六百三十二万一千余石，内三百二十万九千石，折银八十一万四千余两。户口、商税除折米外，并船料钞折银可得四十三万九千余尔。各矿银课，岁办一十五万一千余两，（‘岁办二十五万一千余两’，‘岁’原作‘税’，据明纪录汇编改。后文中‘岁’亦多作‘税’，径改，不再出校。）盐场岁卖折盐银常不下数千万两。如此而岁用犹云不足，何也？祖宗时岁用颇省，以黄蜡一事计之，岁用不过三万斤，正统末四万斤，景泰、天顺间加至八万五千斤，成化十一年后遂加至十二万，其余可推也。 \\n ○财用之数 \\n 每年入数，凡各处税粮折征，共二百三万余两，云南解闸办三万余两，（‘云南解闸办三万余两’，原无‘解’字，据明朱当■〈氵眄〉国朝典故本补。）各钞关船料四万余两，马草折征二十三万余两，盐课折银二十余万两，以上共二百四十二万。 \\n ○每年出数 \\n 送内库预备成造等项十余万两，或二十万两，给散军官俸银三十五万余两，宣府、大同、辽东、陕西年例共四十万两。若遇有声息紧急，各处奏讨加添，每处多则四五十万，少则二三十万两。军官折俸每年三十三万五千五百余两，圣旦、千秋等节用二十九万七千八百余两，亲王、王妃、公主及上用及天下王府银盆、水罐、仪仗等项共十三万七千五百余两，大约一岁用二百余万两。（‘大约一岁用二百余万两’，原无‘二’字，据明纪录汇编本补。）今岁议进入三百万两。（‘今岁议进入三百万两’，‘百’原作‘十’，据明纪录汇编本改。）以上正统二年户部奏上数目。 \\n ○天下粮数 \\n 苏州岁运军粮六十五万石，加耗过坝，每石七斗九升，不过坝，每石六斗六升。外金花银十七万两，折米六十八万石。（‘折米六十八万石’，原无‘石’字，据明纪录汇编本补。）凤阳、南京不在数，存留在苏岁止七万。福建岁九万一千两，江西岁二十五万，湖广折银十万两，兑军二十五万石，云南五万，河南漕运三十万，浙江六十万。 \\n  \\n 　 \\n  \\n  \\n 　"}
