{"章节": "清暑笔谈（明）陆树声", "正文": "　 \\n 　 \\n 　 \\n 清暑笔谈 \\n 　 \\n （明）陆树声 \\n 余衰老退休，端居谢客，属长夏掩关独坐，日与笔砚为伍。 \\n 因忆曩初见闻积习，老病废忘，间存一二，偶与意会，捉笔成言，时一展阅，如对客谭噱，以代抵掌，命之曰《清暑笔谈》。 \\n 顾语多苴杂，旨涉淆讹，聊资臆说，以备眊忘，观者当不以立言求备，时庚辰夏仲也。 \\n 有天地斯有山川，自一气初分而言则曰融结。气之成形则曰流峙，形区性别则曰动静。水阴也，融而流动者其阳乎？山阳也，凝结而静峙者其阴乎？故知阴阳互为体用。 \\n 乾坤天地之体，坎离天地之用，体交也而为用，故乾得坤之一阴而为坎，坤得乾之一阳而为离。坎阴也，阴中有阳；离阳也，阳中有阴。其在人身心为离，而离中有真水；肾为坎，而坎中有真火。故心肾交，水火济，谓之母子胎养。丹经以朱砂锻出水银，朱砂属离，水银为真水，以水银炼成灵砂，水银属坎，灵砂为真火，水火升降，养成内丹。 \\n 阴阳之气专则不能生化，如天地交而为泰，山泽通而为咸，水火合而为济，盖交则为用。故或以阴求阳，或以阳求阴，或阳感而阴应，或阴合而从阳。龙阳也，然为阳中之阴，故龙之兴云，阳召阴也。虎阴也，然为阴中之阳，故虎之生风，阴召阳也。 \\n 人之生也。分一气以为形，赋一理以为性。自夫岐形体者以为异，而不知性无分别也。譬之境交万烛，而光影难分，海会百川，而水体无二。 \\n 其聚也，其散也，变化也。气之客形也，所以主宰之者不变也。是故方其聚也，以为有也，然自无而有，则有者未始不无。方其散也，疑於无也，然因有故无，则无者未始不有。 \\n 卯者冒也，阳气冒地而出，建二月卦则自泰而之大壮，外卦坤变为震，月令雷始发声，蛰虫启户，故曰：“卯为天门。” \\n 心去肾八寸四分，天去地八万四千里。人自子至巳则肾生气，自午至亥则心生血。阳生子而地气上升，至巳而亢阴生，午而天气下降，至亥而极，人身肖天地也。 \\n 寒暑天地间一大气，万物所同有也。而人于其间起欣厌避就，不知人之一心方与物交欲，恶起而攻之，如焦火凝冰，恼安乐性此之谓内寒暑。 \\n 此身为众苦所集，有问大热向何处避者，曰：“向镬汤里避，何以故？”曰：“众苦所不到。” \\n 暑中尝默坐，澄心闭目作水观，久之觉肌发洒洒，几格间似有爽气，须臾触事前境，顿失故知，一切境惟心造，真不妄语。 \\n 广野中阳焰，望之如波涛奔马，及海中蜃气为楼台人物之状，此皆天地之气，絪缊荡潏，回薄变幻，何往不有？故知万象者，一聚之气两间之幻有也。 \\n 人与万物孰大，物万而人处一焉，则物大。然道生万物，万物之道备於人，备万物者之谓大。大於道则物不足言矣，是故至人能细万物。 \\n 东坡云：“凡草木之生，皆於平旦昧爽之际，其在人者，夜气清明，正生机所发，惟物感之，牛羊旦昼之牿亡，则存焉者寡。”朱子曰：“平旦之气，便是旦昼做工夫的样子，当常在此心。”如老氏云：“早复张则必翕，强则必弱，兴则必废，与则必夺，此物理之自然，是谓微明。微明者微密而明著，理昭然可考见也。”盖老氏处恬淡无为，不为物先，方众人纷拿攫攘，在静地中早见以待物之必至者若此，或作权智解者，谓管商之术所自出。 \\n 圣人忘己，靡所不已，夫惟无我而后能兼天下以为我。故自私自利从躯壳上起念者，有我也；至大至公，公人物于一身者，无我也。圣人尽己之性，尽人物之性，以赞化育而参天地，是兼天地万物而为我矣。故曰：“成性成身，以其无我而成真我。” \\n 明镜止水，喻心体也。然常明常照常应常止，依体有用，用不乖体。故曰：“体智寂寂，照用如如。”若曰：“触事生心，依无息念，则是随尘动静，非具足体。” \\n 余无字学，兼不好书，间有挟卷轴索余书者，逡巡引避。 \\n 然遇佳纸笔入手，辄弄书数字，书后或弃去，独喜购佳纸笔。 \\n 或谓善书者不择笔纸，余曰：“此谓无可无不可者耳，下此惟务其可者。” \\n 士贵博洽，然必闻见广考据精，不然则乖误庞杂，为后人抨击之地。如欧阳公好集古，而黄长睿以为考校非其所长，然长睿自任考校精密矣。而楼玫瑰犹摘其中可疑者，谓尚多舛讹。 \\n 捶纷笺杂色者仅华美，然粉疏则涩笔，滑则不能燥墨，藏久则粉渝而墨脱，不便收摺，摺久衡裂，近稍用紧白纯净者。 \\n 夫物古质而今媚，近来俗好多媚，惟所用缣素稍还古质。故余诗云：“余情寄缣素，反朴还其淳。” \\n 余不善书，自委无字性，然亦岂可尽责之性？此近於不修人事而委命者。晚年知慕八法，然衰老指腕多强，复懒放不能抑首，临池每屈意摹仿，拙态故在，乃知秉烛不逮昼游。欧阳公云：“晚知书画真有益，却悔岁月来无多。” \\n 制笔者，择毫精粗，与胶束紧慢皆中度，则锋全而笔健。 \\n 近来作者卤莽，笔既滥劣，惟巧於安名以蕲售。一种毫过圆熟者，不能运墨，用之则锋散而墨涨，以供学人，作义易败而售速。予性拙书，用笔不求备，然驽马无良御，益窘踬矣。 \\n 国初吴兴笔工陆文宝酝藉喜交名士，杨铁老为著颖命，托以泰中书令制官，复自注中书令秦无此官，前辈临文，审於用事若此。 \\n 墨以陈为贵，余所蓄二墨，形制古雅，当是佳品。独余不善书，未经磨试，然余惟不善书也，故墨能久存。昔东坡谓吕行甫好藏墨而不能书，则时磨墨汁小啜之。余无啜墨之量，惟手摩香泽，足一赏也。 \\n 士大夫胸中无三斗墨，何以运管城？然恐蕴酿宿陈，出之无光泽耳。如书画家不善使墨，谓之墨痴。 \\n 砚材惟坚润者良，坚则致密，润则莹细，而墨磨不滞，易於发墨。故曰：“坚润为德，发墨为材。”或者指石理芒涩，墨易磨者为发墨，此材不胜德耳，用之损笔。 \\n 蔡忠惠题沙随程氏歙砚曰：“玉质纯苍理致精，锋铓都尽墨无声，此正谓石理坚润，锋铓尽而墨无声矣。安能损笔？” \\n 而坡仙乃谓砚发墨者必损笔，此不知何谓？ \\n 端砚以下岩石紫色者为上，其贵重不在眼，或谓眼为石之病，然石理坚润而具活眼者固自佳。若必以有眼为端，则有饰伪眼於凡石者。西施捧心而颦，病处成妍，东家姬无其貌而效颦焉者也。 \\n 凡香品皆产自南方，南离位，离主火，火为土母，火盛则土得养，故沉水栴檀薰陆之类，多产自岭南海表，土气所钟也。 \\n 《内经》云香气凑脾，火阳也，故气芬烈。 \\n 龙涎於香品中最贵重，出大食国西海，海中云气罩覆，其下则龙蟠洋中大石卧而吐涎，飘浮水面，为太阳所烁，凝结而坚。若浮石而轻，用以和众香焚之，能聚烟，烟缕不散，盖龙能兴云，亦蜃气楼台之例也。 \\n 犀角以粟纹粗细辨贵贱，贵者为通天犀，色理莹彻，一种半黑白者为班犀，或谓通天者乃其病。相传犀饮浊水，不欲照见其角，每蜕角则掊土埋之，恶其病己也。然则物之有美者，又孰知其非病也耶？ \\n 琴材以轻松脆滑谓之四善，取桐木多年者，木性都尽，液理枯劲，则声易发而清越。凡木皆本实而枝干虚，惟桐木枝干坚实，用以制琴，或谓琴木取枯朽不胜指者，此不可不晓。 \\n 钟子期死，伯牙绝弦不鼓，伤世无知音也。然使其音而犹之人，则以谐众耳可也。奚子期也，如其为至音欤？则知者宜寡。故曰：“知我者希则我贵。”即世不我知，安知后世无子期者？而绝弦寝音以自伤，是何其恃人者重，自任者轻，而果於待世之薄也。 \\n 余不蓄琴，客有为余解嘲者曰：“昔陶靖节蓄无弦琴，今君并琴不蓄，视靖节又进一解矣。”余曰：“虽然，此近於贫汉自傅王夷甫，口不言阿堵物耳。” \\n 陶元亮蓄无弦琴曰：“既得琴中趣，何劳弦上声？”虽然得精而遗其粗，无事于音，则音与形可两忘也，然尚有琴者在。 \\n 欧阳公论琴帖，自叙事陵令时得一琴，常琴也。及作舍人学士再得琴，后一琴雷琴也。官愈昌，琴愈佳。然在夷陵得佳山水，耳目清旷，意甚适，自为舍人学士，日奔走尘纷聒声利，无复清思，乃知在人不在器。苟意所自适，无弦可也。 \\n 遗喧入静者以瓢，因风动弃飘以绝听，不知耳尘虽净，心尘未尽。盖六用为尘，若从耳根返源，则何所往而非静？故曰：“风幡非动，由心返故。” \\n 右军兰亭，在僧辨才处，唐太宗令萧翼以百计得之，从葬昭陵。夫太宗以天下与其子，而兰亭则未之与，其靳惜若此。 \\n 后人论兰亭者往往从摹刻中校量，故曰：“兰亭如聚讼。”昔尝为之说曰：“后世而有王右军，则兰亭之后出者必胜。后世如无王右军，则兰亭当求初本。不见初本，正是不必论兰亭也。” \\n 都下庖制食物，凡鹅鸭鸡豕，类用料物炮炙，气味辛浓，已失本然之味。夫五味主淡，淡则味真。昔人偶断殽羞食淡饭者曰：“今日方知真味，向来几为舌本所瞒。” \\n 东坡于资善堂食河魨味美，曰：“直得一死。”而梅圣俞以为甚美恶亦称。凡世间尤物之可以溺性迷心，至伐命沈生者，就其初孰不以为至美耶？ \\n 东坡偕子由齐安道中，就市食胡饼粝甚，东坡连尽数饼，顾子由曰：“尚须口耶？”客有以仕宦连蹇罢归不自释者，余慰之曰：“凡仕官所历，如饮食精粗美恶，忽然过口，至于果腹，同归一饱，何暇追计？”客谓此东坡齐安道中未发之意。 \\n 东坡在海南食蚝而美，贻书叔党曰：“无令中朝士大夫知，恐争谋南徙，以分此味。使士大夫而乐南徙，则忌公者不令公此行矣。”或谓东坡此言，以贤君子望人。 \\n 蓼虫之食苦也，蛣蜣之转丸也，而天下之甘与芳臭可废矣。 \\n 故曰：“天下皆知美之为美，不知非美之为美也。”何也？以美恶无常是也。 \\n 隆庆己已，余被召北入，滞疾淮上，疏再上乞休，未得报。 \\n 移舟泊瓜步闸下，会天气乍暄，运艘大集，河流淤浊，每旦舟子棹江涛中汲中冷泉。一日舟触罂破，索他器承余沥以候沦茗，闻金山僧饮食盥漱皆取给于此。此何异秦割十五城易赵璧，而荆山之人用以陁鹊。 \\n 晨起取井水新汲者，傅净器中熟数沸，徐啜徐漱，以意下之，谓之真一饮子。盖天一生水，人夜气生于子，平旦谷气未受，胃藏冲虚，服之能蠲宿滞，淡渗以滋化源。 \\n 财虏不足言矣，多蓄珍玩，未免落富贵相。一种嗜好法书名画，至竭盗力以事收蓄，亦是通人一癖，是着清净中贪痴。 \\n 贤者重进而轻退，廉者重愧而轻死，义士重信而轻身，其段干木、鲍焦、田光之谓乎？ \\n 欧阳公之切于释位归田也，至欲以得罪去，东坡谓在他人或苟以藉口，若公者发於至情，如饥者之不忘食。以是知士非求进之难，而乞身之难也。 \\n 嘉靖壬子，余自史官请假回，中途闻先资政丧，持服满三载。又再逾年就家起南司业，甫及期移疾归，自是无意复出。 \\n 壬申内召，承乏礼书，距壬子离国门者二十年余矣，乍到入觐。 \\n 阙庭，头目眩晕，拜起蹒跚几不成礼。东坡云：“久居山林，乍入朝市，觉举动周章。”信其言不爽。 \\n “士大夫逢时遇合，跬步以至公卿非难，而归田为难。” \\n 此东坡有激之言。至谓历官一任无官谤，释肩而去，如大热远行，虽未到家，得清凉馆舍一解衣漱濯，已足乐矣。此非亲履其境意适於中者不能道。 \\n 士大夫处世，声名重者则责望亦重，若虚名一胜，恐不能收实用。如真西山负一世重名，及其入朝，前誉小减。故前辈云：“声名自是一项，事业自是一项。”江南地土薄，士大夫只做得一项。 \\n 攫金于市者，见金而不见人；剖身藏珠者，爱珠而忘自爱。 \\n 与夫决性命以饕富贵，纵嗜欲以戕生者何异？ \\n 临海金一所贲亨，仙居应容庵大猷二人，以道义相友善。 \\n 金既谢事家居，应复起用，诣金言别。金曰：“君此出他日回来，要将一照样应容庵还我。”两人竟保晚节。昔王嘉叟与王龟龄别曰：“吾辈会合不可常惟常留面目，异时可复相见。” \\n 龟龄每诵其言。 \\n 士大夫出处遇合得失，皆有定数。然得失止于生前，而是非常在身后。盖身名之得失关一时之亨否，而公论之是非系千载之劝惩。故曰：“得失一时，荣辱千载。” \\n 高子业诗云：“众女竞闺中，独退反成怒。”夫争妍取忌有之也，而独退成怒者，岂不以众邪丑正世忌太洁耶？故杨诚斋有云：“声利之场轻就者，固不为世所恕，蔡定夫是也。不轻就者亦不为世所恕，朱元晦是也。” \\n 昭德晁氏，世多贤者，自蔡京专国，晁氏子姓皆安于外官。 \\n 唐质肃子嘉问绍圣初至京师谒时相，见一人朱衣象笏，为典客所拒，匍匐从门阃下入，叹曰：“士大夫汨丧廉耻，一至此乎？”拂衣径去。盖家世熏蒸，习熟见闻，故能自立若此。 \\n “棋罢局而人换世，黄粱熟而了生平。”此借以喻世幻浮促，以警夫溺清世累，营营焉不知止者。推是可以迟达生之旨。 \\n 贾太傅年二十而为大中大夫，杨太尉五十而应州郡辟，冯唐白首而鉣穿郎署，董贤年未二十而为三公，冯元常平生取钱多官愈进，卢怀慎贵为卿相而终于处贫。修短贫富穷达，其有定命若此。 \\n 任安灌夫，世之置论者或眇小其人也。然观其处卫大将军魏其丞相，于死生隆替之间，终始不二。后世称士大夫者，往往规势以分燥湿，顺时而为向背。处一人之身，而恋态不常，如翻覆手者，其视二人何如？ \\n 仕局中脂韦迎合，工巧佞以希媚于时者，一似优人登场作剧，忧喜悲笑，曲尽情态，以取人意，然不过一饷间俱成空矣。 \\n 玉韫璞而辉，珠处渊而媚，世争宝之。三上而则足，暗投而按剑，忽于自售也。 \\n 陆士衡《豪士赋》云：“身危由于势过，而不知去势以求安。祸积起于宠盛，而不知辞宠以招福。”石季伦《金谷涧诗序》云：“感性命之不永，惧凋落之无期。”二人者，考其终所及，只自道也。 \\n 世之言者曰：“君相不言命。”又曰：“君相造命。”此言君相处时位之得，为凡事几得失，治忽理乱，当责成于己，不可诿命于天，非若制于时位者之可以言命也。若曰：“威福予夺自咨，而吾能陶铸人。”以是为造命而肆然物上，则谬解矣。 \\n 失生于得者也，辱生于宠者也。故得为失先，宠为辱先。 \\n 惟能以未得为失，则失不足患矣。以遗宠待辱，则辱不能惊矣。 \\n 故曰：“得者时也，失者顺也。以得委时，何宠之有？以顺处失，何辱之有？” \\n 元次山作《丐论》，自叙游长安中与丐者为友，或以友丐为太下者。然而世有丐颜色于人，丐名位于人，丐权家以售邪妄，以容媚惑者，此之不羞，而羞与丐者为伍。郭忠恕自放于酒，出则从佣丐饮街肆中，或诋其不伦者，曰：“吾观今公卿大夫中多此辈也。” \\n 富者怨之府，贵者危之机，此为富贵而处之，不以其道者言之也。乃若处荣利而不专，履盛满而知止，持盈守谦，何怨府危机之有？ \\n 或谓立朝多异同者，彭止堂曰：“异同无妨，但愿当面异同。”如韩范富诸公上殿相争如虎，此异同也。然体国忘私，同归于是，异处未尝不同，乃若外示苟同，内怀猜异，甚则设谬敬以为容悦，假深情以伏骇机，快意己私，不恤国是，以是为同，非国家之利也。 \\n 禄位者，势分也；官守者，职分也。势分为傥来，由乎人者也；职分有专责，由乎己者也。故士大夫之视势分也宜假，其视职分也宜真。乃若大行不加，穷居不损，此则所谓贵于己者，性分是也。孟子云：“万物皆备于我，反身而诚。”老氏曰：“吾有大患，为吾有身。”老氏之所谓身者，四肢六骸，举体而言之也。孟子之所谓身者，四端万善，即性而言之也。 \\n 故曰：“人于万类中如海一沤，发言体也。”曰：“此心不与万物同尽者，言性也。”在释氏则有报身法身之谓。 \\n 李翱《复性篇》，主排佛也，而间用其言；王坦之废庄论以反庄也，而多袭其语。此文章家之操戈入室者。 \\n 暇日过僧寺入净室，见僧扫地，次曰：“净室何须着扫？” \\n 僧拈起帚柄近前曰：“土上加灰。”余曰：“棒不着便好。” \\n 与二十帚柄去。 \\n 昔人以理发、搔背、剔耳、刺喷为四畅，此小安乐法。余所服二丹曰：“咽津纳息，为小还丹；澄心寂照，为夜气丹。” \\n 既无火候，又免抽添，久之著效。 \\n 宰相元气也，台谏药石也。调和燮理，辅元气也。绳愆弼违，备药石也。元气之养贵平，药石之用贵明，故人君者托心膂于宰相，而寄耳目于台谏，心膂欲其平，耳目欲其明也。 \\n 尧舜之与贤也，禹汤之传子也，论者谓尧舜不私其子。然使启非贤，而太甲不迁善，则禹汤有不得私其子者。故南巢之放，禹不得而有夏矣。牧夏之伐，汤不得而有商矣。以是知尧舜之善爱其子。 \\n 禅家曰绝学，玄门曰绝圣，此为已学而绝学，既圣而绝圣。 \\n 向建立处扫除，离绝名相能所皆空者言之，非未尝学也，而可言绝学；未至圣也，而可言绝圣。儒者曰：“为学日益，为道日损。”使其未尝学也，何所损哉！ \\n 释氏之轮回，不特生死轮回，凡念头起灭，即是轮回。如前念灭而引后知，后念生而续前灭，种种取舍，无非是相。故一念之起，生之类也；一念之灭，死之类也。于中解脱，是了日用中小生死。玄关牝户，此言阴阳往来阖辟之机。交合绵续，根柢出入，是谓天地之根。或以口鼻心肾为玄牝者，是涉形相，何以云若存也？故董思靖曰：“神气之要，会曹道冲，以为玄者杳冥而藏神，牝者冲和而藏气。”俞玉吾谓坎离两穴，妙合二土，混融神气，不落名相者，斯近是矣。 \\n 寺刹中地狱变相，具刀林沸镬，极阴惨之状，使观者悔恶远罪，然必在当人起念处忏除。而愚惑者谓生前一切罪业，没则可假僧梵忏除，是使为恶者得造业于生前，祈免于身后，藉以为释罪之因，而恃以无恐。昔方蛟峰有云：“或问镬汤地狱中何以无和尚？”曰：“若使阎罗有罪，亦要和尚忏除。” \\n 无云之月，有目者所快睹也。而盗贼所忌，花鸟之玩以娱人也。而感时惜别者因之堕泪惊心，故或见境以生情，或缘情而起境。 \\n 文章功业之士，于世愿已足，则往往求服饵以希慕长生。 \\n 然于世法中取数已多，恐造物者所靳，惟以啬处泰，廉取而薄享，以迓续其余可也。昔白香山忠州别驾命下，明日而丹灶败，盖世间法与出世间法不两立若此。 \\n 处治安之世，而戒以危亡；履盛满之势，而戒以知止；当嗜欲之炽，而戒以节忍，则讳恶其言而不之信。及其乱亡祸败，追思其言，则无及矣。是故早见而戒未然者之谓豫。 \\n 人不能以胜天，力不可以制命。故寿天通塞丰约，自其堕地之初大分已定。如瓶罂釜盎各有分量，非人所能置力增损，君子惟慎德修业以听其自至。若曰：“我命在天，措人事于不修。”则又非修身俟之之谓也。故曰：“君子不以在我者为命，而以不在我者为命。” \\n 书画自得法，后至造微入妙，超出笔墨形似之外，意与神遇不可致思，非心手所能形容处。此正化不可为，如禅家向上转身一路，故书称墨禅，而画列神品。 \\n 观舞剑而得神，闻江声而悟笔法。此出于积习之久，一触则诣神境，如参禅已至境界，一喝得悟者。譬之人当关而立，一喝则掉臂而过矣。灵云之于桃花，香岩之于击竹，其得悟皆此类。若据以求悟，是守枯筌而索舟剑也。 \\n 近来一种讲学者，高谈玄论。究其归宿，茫无据依，大都臆度之路熟，实地之理疏，只于知崇上寻求，而不知从礼卑处体究，徒令人凌躐高远，长浮虚之习。是所谓履平地而说相轮，处井干而谭海若者也。 \\n 阳明致良知之说，病世儒为程朱之学者支离语言，故直截指出本体。而传其说者往往详于讲良知，而于致处则略坐入虚谈名理界中。如禅家以无言遣言，正欲扫除前人窠臼，而后来学人复向无言中作窠臼也。 \\n 孔子曰：“隐居求志。”孟子曰：“得志泽加于民。”所谓得志者，得行其所求之志也。苟道不行于时，泽不加于民，虽禄万钟位卿相，不可谓得志也。故昔人云：“不论穷达利钝，要知无愧中只是得志，仕而不得行志。”或诿之时不可为者，往往依违众中曰：“无奈时何？”然时亦人所为也。如荆公新法，一时奉行者迎合诡随，酿成已甚，间有不乐居职，欲投劾去者。尧夫曰：“此正今日仁人君子尽心之时。”晁美叔为常平使者，东坡贻书曰：“此职计非所乐，然仕人于此时，假以宽大，少舒吏民于网罗中，亦所益不少。”二公之言若此，彼徒洁一去者，于己分得矣。如时弊之不可救何？ \\n 世轫中千岐万径，耳目闻见，遇事之不可人意者置之。或不能忘忧之而非己分所及，则以无可奈何付之而已。此古人所为忧世而未尝不乐天也。昌黎有云：“乐哉何所忧？所忧非尔力。” \\n 《清暑筆談》（明）陸樹聲著 \\n 余衰老退休，端居謝客，屬長夏掩關獨坐，日與筆硯爲伍。 \\n 因憶曩初見聞積習，老病廢忘，間存一二，偶與意會，捉筆成言，時一展閱，如對客譚噱，以代抵掌，命之曰《清暑筆談》。 \\n 顧語多苴雜，旨涉淆訛，聊資臆說，以備眊忘，觀者當不以立言求備，時庚辰夏仲也。 \\n 有天地斯有山川，自一氣初分而言則曰融結.氣之成形則曰流峙，形區性別則曰動靜.水陰也，融而流動者其陽乎？山陽也，凝結而靜峙者其陰乎？故知陰陽互爲體用。 \\n 乾坤天地之體，坎離天地之用，體交也而爲用，故乾得坤之一陰而爲坎，坤得乾之一陽而爲離.坎陰也，陰中有陽；離陽也，陽中有陰。其在人身心爲離，而離中有真水；腎爲坎，而坎中有真火。故心腎交，水火濟，謂之母子胎養.丹經以朱砂鍛出水銀，朱砂屬離，水銀爲真水，以水銀煉成靈砂，水銀屬坎，靈砂爲真火，水火升降，養成內丹。 \\n 陰陽之氣專則不能生化，如天地交而爲泰，山澤通而爲鹹，水火合而爲濟，蓋交則爲用。故或以陰求陽，或以陽求陰，或陽感而陰應，或陰合而從陽。龍陽也，然爲陽中之陰，故龍之興雲，陽召陰也。虎陰也，然爲陰中之陽，故虎之生風，陰召陽也。 \\n 人之生也。分一氣以爲形，賦一理以爲性。自夫岐形體者以爲異，而不知性無分別也。譬之境交萬燭，而光影難分，海會百川，而水體無二。 \\n 其聚也，其散也，變化也。氣之客形也，所以主宰之者不變也。是故方其聚也，以爲有也，然自無而有，則有者未始不無.方其散也，疑於無也，然因有故無，則無者未始不有。 \\n 卯者冒也，陽氣冒地而出，建二月卦則自泰而之大壯，外卦坤變爲震，月令雷始發聲，蟄蟲啓戶，故曰：“卯爲天門.” \\n 心去腎八寸四分，天去地八萬四千里。人自子至巳則腎生氣，自午至亥則心生血。陽生子而地氣上升，至巳而亢陰生，午而天氣下降，至亥而極，人身肖天地也。 \\n 寒暑天地間一大氣，萬物所同有也。而人於其間起欣厭避就，不知人之一心方與物交欲，惡起而攻之，如焦火凝冰，惱安樂性此之謂內寒暑。 \\n 此身爲衆苦所集，有問大熱向何處避者，曰：“向鑊湯裏避，何以故？”曰：“衆苦所不到。” \\n 暑中嘗默坐，澄心閉目作水觀，久之覺肌發灑灑，幾格間似有爽氣，須臾觸事前境，頓失故知，一切境惟心造，真不妄語.廣野中陽焰，望之如波濤奔馬，及海中蜃氣爲樓臺人物之狀，此皆天地之氣，絪縕蕩潏，回薄變幻，何往不有？故知萬象者，一聚之氣兩間之幻有也。 \\n 人與萬物孰大，物萬而人處一焉，則物大。然道生萬物，萬物之道備於人，備萬物者之謂大。大於道則物不足言矣，是故至人能細萬物。 \\n 東坡雲：“凡草木之生，皆於平旦昧爽之際，其在人者，夜氣清明，正生機所發，惟物感之，牛羊旦晝之牿亡，則存焉者寡。”朱子曰：“平旦之氣，便是旦晝做工夫的樣子，當常在此心。”如老氏雲：“早複張則必翕，強則必弱，興則必廢，與則必奪，此物理之自然，是謂微明。微明者微密而明著，理昭然可考見也。”蓋老氏處恬淡無爲，不爲物先，方衆人紛拿攫攘，在靜地中早見以待物之必至者若此，或作權智解者，謂管商之術所自出。 \\n 聖人忘己，靡所不已，夫惟無我而後能兼天下以爲我。故自私自利從軀殼上起念者，有我也；至大至公，公人物於一身者，無我也。聖人盡己之性，盡人物之性，以贊化育而參天地，是兼天地萬物而爲我矣。故曰：“成性成身，以其無我而成真我。” \\n 明鏡止水，喻心體也。然常明常照常應常止，依體有用，用不乖體.故曰：“體智寂寂，照用如如。”若曰：“觸事生心，依無息念，則是隨塵動靜，非具足體.” \\n 餘無字學，兼不好書，間有挾卷軸索餘書者，逡巡引避。 \\n 然遇佳紙筆入手，輒弄書數位，書後或棄去，獨喜購佳紙筆.或謂善書者不擇筆紙，餘曰：“此謂無可無不可者耳，下此惟務其可者。” \\n 士貴博洽，然必聞見廣考據精，不然則乖誤龐雜，爲後人抨擊之地。如歐陽公好集古，而黃長睿以爲考校非其所長，然長睿自任考校精密矣。而樓玫瑰猶摘其中可疑者，謂尚多舛訛。 \\n 捶紛箋雜色者僅華美，然粉疏則澀筆，滑則不能燥墨，藏久則粉渝而墨脫，不便收摺，摺久衡裂，近稍用緊白純淨者。 \\n 夫物古質而今媚，近來俗好多媚，惟所用縑素稍還古質.故餘詩雲：“餘情寄縑素，反樸還其淳。” \\n 餘不善書，自委無字性，然亦豈可盡責之性？此近於不修人事而委命者。晚年知慕八法，然衰老指腕多強，複懶放不能抑首，臨池每屈意摹仿，拙態故在，乃知秉燭不逮晝遊.歐陽公雲：“晚知書畫真有益，卻悔歲月來無多。” \\n 制筆者，擇毫精粗，與膠束緊慢皆中度，則鋒全而筆健。 \\n 近來作者鹵莽，筆既濫劣，惟巧於安名以蘄售。一種毫過圓熟者，不能運墨，用之則鋒散而墨漲，以供學人，作義易敗而售速。予性拙書，用筆不求備，然駑馬無良禦，益窘躓矣。 \\n 國初吳興筆工陸文寶醞藉喜交名士，楊鐵老爲著穎命，托以泰中書令制官，複自注中書令秦無此官，前輩臨文，審於用事若此。 \\n 墨以陳爲貴，餘所蓄二墨，形制古雅，當是佳品。獨餘不善書，未經磨試，然餘惟不善書也，故墨能久存。昔東坡謂呂行甫好藏墨而不能書，則時磨墨汁小啜之。餘無啜墨之量，惟手摩香澤，足一賞也。 \\n 士大夫胸中無三鬥墨，何以運管城？然恐蘊釀宿陳，出之無光澤耳。如書畫家不善使墨，謂之墨癡.硯材惟堅潤者良，堅則緻密，潤則瑩細，而墨磨不滯，易於發墨。故曰：“堅潤爲德，發墨爲材。”或者指石理芒澀，墨易磨者爲發墨，此材不勝德耳，用之損筆.蔡忠惠題沙隨程氏歙硯曰：“玉質純蒼理致精，鋒鋩都盡墨無聲，此正謂石理堅潤，鋒鋩盡而墨無聲矣。安能損筆？” \\n 而坡仙乃謂硯發墨者必損筆，此不知何謂？ \\n 端硯以下岩石紫色者爲上，其貴重不在眼，或謂眼爲石之病，然石理堅潤而具活眼者固自佳。若必以有眼爲端，則有飾僞眼於凡石者。西施捧心而顰，病處成妍，東家姬無其貌而效顰焉者也。 \\n 凡香品皆産自南方，南離位，離主火，火爲土母，火盛則土得養，故沈水栴檀薰陸之類，多産自嶺南海表，土氣所鍾也。 \\n 《內經》雲香氣湊脾，火陽也，故氣芬烈。 \\n 龍涎於香品中最貴重，出大食國西海，海中雲氣罩覆，其下則龍蟠洋中大石臥而吐涎，飄浮水面，爲太陽所爍，凝結而堅。若浮石而輕，用以和衆香焚之，能聚煙，煙縷不散，蓋龍能興雲，亦蜃氣樓臺之例也。 \\n 犀角以粟紋粗細辨貴賤，貴者爲通天犀，色理瑩徹，一種半黑白者爲班犀，或謂通天者乃其病。相傳犀飲濁水，不欲照見其角，每蛻角則掊土埋之，惡其病己也。然則物之有美者，又孰知其非病也耶？ \\n 琴材以輕鬆脆滑謂之四善，取桐木多年者，木性都盡，液理枯勁，則聲易發而清越。凡木皆本實而枝幹虛，惟桐木枝幹堅實，用以制琴，或謂琴木取枯朽不勝指者，此不可不曉。 \\n 鍾子期死，伯牙絕弦不鼓，傷世無知音也。然使其音而猶之人，則以諧衆耳可也。奚子期也，如其爲至音歟？則知者宜寡。故曰：“知我者希則我貴.”即世不我知，安知後世無子期者？而絕弦寢音以自傷，是何其恃人者重，自任者輕，而果於待世之薄也。 \\n 餘不蓄琴，客有爲餘解嘲者曰：“昔陶靖節蓄無弦琴，今君並琴不蓄，視靖節又進一解矣。”餘曰：“雖然，此近於貧漢自傅王夷甫，口不言阿堵物耳。” \\n 陶元亮蓄無弦琴曰：“既得琴中趣，何勞弦上聲？”雖然得精而遺其粗，無事於音，則音與形可兩忘也，然尚有琴者在。 \\n 歐陽公論琴帖，自敍事陵令時得一琴，常琴也。及作舍人學士再得琴，後一琴雷琴也。官愈昌，琴愈佳。然在夷陵得佳山水，耳目清曠，意甚適，自爲舍人學士，日奔走塵紛聒聲利，無複清思，乃知在人不在器。苟意所自適，無弦可也。 \\n 遺喧入靜者以瓢，因風動棄飄以絕聽，不知耳塵雖淨，心塵未盡.蓋六用爲塵，若從耳根返源，則何所往而非靜？故曰：“風幡非動，由心返故。” \\n 右軍蘭亭，在僧辨才處，唐太宗令蕭翼以百計得之，從葬昭陵。夫太宗以天下與其子，而蘭亭則未之與，其靳惜若此。 \\n 後人論蘭亭者往往從摹刻中校量，故曰：“蘭亭如聚訟.”昔嘗爲之說曰：“後世而有王右軍，則蘭亭之後出者必勝。後世如無王右軍，則蘭亭當求初本。不見初本，正是不必論蘭亭也。” \\n 都下庖制食物，凡鵝鴨雞豕，類用料物炮炙，氣味辛濃，已失本然之味。夫五味主淡，淡則味真。昔人偶斷殽羞食淡飯者曰：“今日方知真味，向來幾爲舌本所瞞.” \\n 東坡於資善堂食河魨味美，曰：“直得一死。”而梅聖俞以爲甚美惡亦稱.凡世間尤物之可以溺性迷心，至伐命沈生者，就其初孰不以爲至美耶？ \\n 東坡偕子由齊安道中，就市食胡餅糲甚，東坡連盡數餅，顧子由曰：“尚須口耶？”客有以仕宦連蹇罷歸不自釋者，餘慰之曰：“凡仕官所曆，如飲食精粗美惡，忽然過口，至於果腹，同歸一飽，何暇追計？”客謂此東坡齊安道中未發之意。 \\n 東坡在海南食蠔而美，貽書叔党曰：“無令中朝士大夫知，恐爭謀南徙，以分此味。使士大夫而樂南徙，則忌公者不令公此行矣。”或謂東坡此言，以賢君子望人。 \\n 蓼蟲之食苦也，蛣蜣之轉丸也，而天下之甘與芳臭可廢矣。 \\n 故曰：“天下皆知美之爲美，不知非美之爲美也。”何也？以美惡無常是也。 \\n 隆慶己已，餘被召北入，滯疾淮上，疏再上乞休，未得報。 \\n 移舟泊瓜步閘下，會天氣乍暄，運艘大集，河流淤濁，每旦舟子棹江濤中汲中冷泉。一日舟觸罌破，索他器承餘瀝以候淪茗，聞金山僧飲食盥漱皆取給於此。此何異秦割十五城易趙璧，而荊山之人用以陁鵲.晨起取井水新汲者，傅淨器中熟數沸，徐啜徐漱，以意下之，謂之真一飲子。蓋天一生水，人夜氣生於子，平旦穀氣未受，胃藏沖虛，服之能蠲宿滯，淡滲以滋化源。 \\n 財虜不足言矣，多蓄珍玩，未免落富貴相。一種嗜好法書名畫，至竭盜力以事收蓄，亦是通人一癖，是著清淨中貪癡。 \\n 賢者重進而輕退，廉者重愧而輕死，義士重信而輕身，其段幹木、鮑焦、田光之謂乎？ \\n 歐陽公之切於釋位歸田也，至欲以得罪去，東坡謂在他人或苟以藉口，若公者發於至情，如饑者之不忘食。以是知士非求進之難，而乞身之難也。 \\n 嘉靖壬子，余自史官請假回，中途聞先資政喪，持服滿三載.又再逾年就家起南司業，甫及期移疾歸，自是無意複出。 \\n 壬申內召，承乏禮書，距壬子離國門者二十年餘矣，乍到入覲.闕庭，頭目眩暈，拜起蹣跚幾不成禮。東坡雲：“久居山林，乍入朝市，覺舉動周章。”信其言不爽。 \\n “士大夫逢時遇合，跬步以至公卿非難，而歸田爲難。”此東坡有激之言。至謂曆官一任無官謗，釋肩而去，如大熱遠行，雖未到家，得清涼館舍一解衣漱濯，已足樂矣。此非親履其境意適於中者不能道。 \\n 士大夫處世，聲名重者則責望亦重，若虛名一勝，恐不能收實用。如真西山負一世重名，及其入朝，前譽小減.故前輩雲：“聲名自是一項，事業自是一項。”江南地土薄，士大夫只做得一項。 \\n 攫金於市者，見金而不見人；剖身藏珠者，愛珠而忘自愛。 \\n 與夫決性命以饕富貴，縱嗜欲以戕生者何異？ \\n 臨海金一所賁亨，仙居應容庵大猷二人，以道義相友善。 \\n 金既謝事家居，應複起用，詣金言別.金曰：“君此出他日回來，要將一照樣應容庵還我。”兩人竟保晚節。昔王嘉叟與王龜齡別曰：“吾輩會合不可常惟常留面目，異時可複相見。” \\n 龜齡每誦其言。 \\n 士大夫出處遇合得失，皆有定數。然得失止於生前，而是非常在身後。蓋身名之得失關一時之亨否，而公論之是非系千載之勸懲。故曰：“得失一時，榮辱千載.” \\n 高子業詩雲：“衆女競閨中，獨退反成怒。”夫爭妍取忌有之也，而獨退成怒者，豈不以衆邪醜正世忌太潔耶？故楊誠齋有雲：“聲利之場輕就者，固不爲世所恕，蔡定夫是也。不輕就者亦不爲世所恕，朱元晦是也。” \\n 昭德晁氏，世多賢者，自蔡京專國，晁氏子姓皆安於外官。 \\n 唐質肅子嘉問紹聖初至京師謁時相，見一人朱衣象笏，爲典客所拒，匍匐從門閫下入，歎曰：“士大夫汨喪廉恥，一至此乎？”拂衣徑去。蓋家世熏蒸，習熟見聞，故能自立若此。 \\n “棋罷局而人換世，黃粱熟而了生平。”此藉以喻世幻浮促，以警夫溺清世累，營營焉不知止者。推是可以遲達生之旨。 \\n 賈太傅年二十而爲大中大夫，楊太尉五十而應州郡辟，馮唐白首而鉣穿郎署，董賢年未二十而爲三公，馮元常平生取錢多官愈進，盧懷慎貴爲卿相而終於處貧。修短貧富窮達，其有定命若此。 \\n 任安灌夫，世之置論者或眇小其人也。然觀其處衛大將軍魏其丞相，于死生隆替之間，終始不二。後世稱士大夫者，往往規勢以分燥濕，順時而爲向背。處一人之身，而戀態不常，如翻覆手者，其視二人何如？ \\n 仕局中脂韋迎合，工巧佞以希媚于時者，一似優人登場作劇，憂喜悲笑，曲盡情態，以取人意，然不過一餉間俱成空矣。 \\n 玉韞璞而輝，珠處淵而媚，世爭寶之。三上而則足，暗投而按劍，忽於自售也。 \\n 陸士衡《豪士賦》雲：“身危由於勢過，而不知去勢以求安。禍積起于寵盛，而不知辭寵以招福。”石季倫《金穀澗詩序》雲：“感性命之不永，懼凋落之無期。”二人者，考其終所及，只自道也。 \\n 世之言者曰：“君相不言命。”又曰：“君相造命。”此言君相處時位之得，爲凡事幾得失，治忽理亂，當責成於己，不可諉命於天，非若制于時位者之可以言命也。若曰：“威福予奪自咨，而吾能陶鑄人。”以是爲造命而肆然物上，則謬解矣。 \\n 失生於得者也，辱生於寵者也。故得爲失先，寵爲辱先。 \\n 惟能以未得爲失，則失不足患矣。以遺寵待辱，則辱不能驚矣。 \\n 故曰：“得者時也，失者順也。以得委時，何寵之有？以順處失，何辱之有？” \\n 元次山作《丐論》，自敍遊長安中與丐者爲友，或以友丐爲太下者。然而世有丐顔色於人，丐名位於人，丐權家以售邪妄，以容媚惑者，此之不羞，而羞與丐者爲伍。郭忠恕自放於酒，出則從傭丐飲街肆中，或詆其不倫者，曰：“吾觀今公卿大夫中多此輩也。” \\n 富者怨之府，貴者危之機，此爲富貴而處之，不以其道者言之也。乃若處榮利而不專，履盛滿而知止，持盈守謙，何怨府危機之有？ \\n 或謂立朝多異同者，彭止堂曰：“異同無妨，但願當面異同。”如韓范富諸公上殿相爭如虎，此異同也。然體國忘私，同歸於是，異處未嘗不同，乃若外示苟同，內懷猜異，甚則設謬敬以爲容悅，假深情以伏駭機，快意己私，不恤國是，以是爲同，非國家之利也。 \\n 祿位者，勢分也；官守者，職分也。勢分爲儻來，由乎人者也；職分有專責，由乎己者也。故士大夫之視勢分也宜假，其視職分也宜真。乃若大行不加，窮居不損，此則所謂貴於己者，性分是也。孟子雲：“萬物皆備於我，反身而誠.”老氏曰：“吾有大患，爲吾有身。”老氏之所謂身者，四肢六骸，舉體而言之也。孟子之所謂身者，四端萬善，即性而言之也。 \\n 故曰：“人于萬類中如海一漚，發言體也。”曰：“此心不與萬物同盡者，言性也。”在釋氏則有報身法身之謂.李翺《複性篇》，主排佛也，而間用其言；王坦之廢莊論以反莊也，而多襲其語.此文章家之操戈入室者。 \\n 暇日過僧寺入淨室，見僧掃地，次曰：“淨室何須著掃？” \\n 僧拈起帚柄近前曰：“土上加灰。”餘曰：“棒不著便好。” \\n 與二十帚柄去。 \\n 昔人以理髮、搔背、剔耳、刺噴爲四暢，此小安樂法。餘所服二丹曰：“咽津納息，爲小還丹；澄心寂照，爲夜氣丹。” \\n 既無火候，又免抽添，久之著效。 \\n 宰相元氣也，台諫藥石也。調和燮理，輔元氣也。繩愆弼違，備藥石也。元氣之養貴平，藥石之用貴明，故人君者托心膂于宰相，而寄耳目於台諫，心膂欲其平，耳目欲其明也。 \\n 堯舜之與賢也，禹湯之傳子也，論者謂堯舜不私其子。然使啓非賢，而太甲不遷善，則禹湯有不得私其子者。故南巢之放，禹不得而有夏矣。牧夏之伐，湯不得而有商矣。以是知堯舜之善愛其子。 \\n 禪家曰絕學，玄門曰絕聖，此爲已學而絕學，既聖而絕聖.向建立處掃除，離絕名相能所皆空者言之，非未嘗學也，而可言絕學；未至聖也，而可言絕聖.儒者曰：“爲學日益，爲道日損.”使其未嘗學也，何所損哉！ \\n 釋氏之輪回，不特生死輪回，凡念頭起滅，即是輪回。如前念滅而引後知，後念生而續前滅，種種取捨，無非是相。故一念之起，生之類也；一念之滅，死之類也。於中解脫，是了日用中小生死。玄關牝戶，此言陰陽往來闔辟之機.交合綿續，根柢出入，是謂天地之根。或以口鼻心腎爲玄牝者，是涉形相，何以雲若存也？故董思靖曰：“神氣之要，會曹道沖，以爲玄者杳冥而藏神，牝者沖和而藏氣。”俞玉吾謂坎離兩穴，妙合二土，混融神氣，不落名相者，斯近是矣。 \\n 寺刹中地獄變相，具刀林沸鑊，極陰慘之狀，使觀者悔惡遠罪，然必在當人起念處懺除。而愚惑者謂生前一切罪業，沒則可假僧梵懺除，是使爲惡者得造業於生前，祈免於身後，藉以爲釋罪之因，而恃以無恐。昔方蛟峰有雲：“或問鑊湯地獄中何以無和尚？”曰：“若使閻羅有罪，亦要和尚懺除。” \\n 無雲之月，有目者所快睹也。而盜賊所忌，花鳥之玩以娛人也。而感時惜別者因之墮淚驚心，故或見境以生情，或緣情而起境。 \\n 文章功業之士，於世願已足，則往往求服餌以希慕長生。 \\n 然於世法中取數已多，恐造物者所靳，惟以嗇處泰，廉取而薄享，以迓續其餘可也。昔白香山忠州別駕命下，明日而丹竈敗，蓋世間法與出世間法不兩立若此。 \\n 處治安之世，而戒以危亡；履盛滿之勢，而戒以知止；當嗜欲之熾，而戒以節忍，則諱惡其言而不之信。及其亂亡禍敗，追思其言，則無及矣。是故早見而戒未然者之謂豫。 \\n 人不能以勝天，力不可以制命。故壽天通塞豐約，自其墮地之初大分已定。如瓶罌釜盎各有分量，非人所能置力增損，君子惟慎德修業以聽其自至。若曰：“我命在天，措人事於不修。”則又非修身俟之之謂也。故曰：“君子不以在我者爲命，而以不在我者爲命。” \\n 書畫自得法，後至造微入妙，超出筆墨形似之外，意與神遇不可致思，非心手所能形容處。此正化不可爲，如禪家向上轉身一路，故書稱墨禪，而畫列神品。 \\n 觀舞劍而得神，聞江聲而悟筆法。此出於積習之久，一觸則詣神境，如參禪已至境界，一喝得悟者。譬之人當關而立，一喝則掉臂而過矣。靈雲之于桃花，香岩之於擊竹，其得悟皆此類。若據以求悟，是守枯筌而索舟劍也。 \\n 近來一種講學者，高談玄論。究其歸宿，茫無據依，大都臆度之路熟，實地之理疏，只於知崇上尋求，而不知從禮卑處體究，徒令人淩躐高遠，長浮虛之習。是所謂履平地而說相輪，處井幹而譚海若者也。 \\n 陽明致良知之說，病世儒爲程朱之學者支離語言，故直截指出本體.而傳其說者往往詳于講良知，而於致處則略坐入虛談名理界中。如禪家以無言遣言，正欲掃除前人窠臼，而後來學人複向無言中作窠臼也。 \\n 孔子曰：“隱居求志。”孟子曰：“得志澤加於民。”所謂得志者，得行其所求之志也。苟道不行于時，澤不加於民，雖祿萬鍾位卿相，不可謂得志也。故昔人雲：“不論窮達利鈍，要知無愧中只是得志，仕而不得行志。”或諉之時不可爲者，往往依違衆中曰：“無奈時何？”然時亦人所爲也。如荊公新法，一時奉行者迎合詭隨，釀成已甚，間有不樂居職，欲投劾去者。堯夫曰：“此正今日仁人君子盡心之時.”晁美叔爲常平使者，東坡貽書曰：“此職計非所樂，然仕人於此時，假以寬大，少舒吏民於網羅中，亦所益不少。”二公之言若此，彼徒潔一去者，於己分得矣。如時弊之不可救何？ \\n 世軔中千岐萬徑，耳目聞見，遇事之不可人意者置之。或不能忘憂之而非己分所及，則以無可奈何付之而已。此古人所爲憂世而未嘗不樂天也。昌黎有雲：“樂哉何所憂？所憂非爾力。”　 \\n 《清暑笔谈》（明）陆树声著　 \\n  \\n 　 \\n  \\n  \\n 　"}
