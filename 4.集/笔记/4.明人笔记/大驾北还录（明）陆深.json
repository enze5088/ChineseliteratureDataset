{"章节": "大驾北还录（明）陆深", "正文": "　 \\n 　 \\n 　 \\n 大驾北还录 \\n 　 \\n （明）陆深 \\n 四月二十一曰己丑早、入谢赏，上御丽正门受朝，学士张君治以奉命侍讲，学士廖君道南以接驾。面见退，予过内阁直庐，桂洲留饭，因示御制宣谕文，相与欢。圣作高古，非近代帝王所及，因告先行，遂发出循汉江而北，申抵丰乐宿。 \\n 二十二曰庚寅晓，发笋舆步柳巷中，旭曰清风，莺花燕麦，殊令人忘疲。春衣映草色，脉沐若浮，亦归途一乐也。辰度浮桥迤北，涉小涧，有策马而告者曰：“公非学士俨山翁乎？”予方欲答，辄扬鞭言吾师宗林化去矣。林僧号朽庵，涉文艺，以诗鸣于时。予尝与游，为之怃然间，复通姓名曰：吕淮。异曰修渴，当呈师偈颂文业。举手而过，午入道傍民舍，饭脱粟，复跨马行二十里，少憩柳阴，秦生兄弟供茶指对，面土坡而问曰：此顾襄城，岂所谓鄢都者耶？又北有古城名鄢县，又北过宋王，暮未抵，宜城寓。学官二教官洪儒、陈生，予前岁赴京时识之，屈指丁酉三月，今复以三月过，此亦数也。 \\n 宿二十三曰辛卯，乘月北发，行二十里余，过黄宪墓，又北过淳于髡墓，已抵潼口，入市居，邀冯幞城少卿同饭而别。幞城名惠，光禄旧僚也。已而追及于岘山之麓，与同过习池少憩，出经羊叔子祠，遂登祭江亭，幞城不能从焉。亭据江山之会，甚胜，下由襄阳南门转西门，渡浮桥，次樊城旧寓，宿襄阳。形势自蜀山一枝尽于此，三面阻江，而西岘结冗，雄镇也。本在汉南而称阳，夫山南曰阳，水北曰阳。对岸鹿门诸山自嵩岳发脉，一枝尽千安陆，今潜邸也。南为沔阳、汉阳，皆在汉水之北，沔方言汉也。 \\n 二十四曰壬辰，晨起出候驾，过蒲汀，知龙湖张学士文邦，镌俸二级，迟至也。大雨，暮还，会龙湖同三春坊小酌，宿。 \\n 二十五曰癸巳晴，晓出候驾，登挹秀楼以俟。汉江新晴洲渚出没，青山城郭宛宛在目，慨想宋元攻守之际，何其惨也。顾襄樊唇齿，而樊城奢华尤胜。金汤设险，正当今急务，聊志之得旨，免朝先行，晚抵吕堰，与龙湖渐山同饭，有赠龙湖诗，次赵光禄信，臣韵夜发路旁登火星联，一望数十里，亦奇观也。 \\n 二十六曰甲午晚，至新野寓次，不暇梳沐而发。北缘白水江，江以光武名，所谓白水真人者即此。午饭，林水晚至南阳渡江，而北宿旧寓中，夜闻驾行跨马驰三十余里。 \\n 二十七曰乙未，晓发博望，遇介溪于途，袖出武当笋分赠云：上赐也，品格俱绝佳。辰复随驾骑行，午至裕州，候朝旨免。崇王来，有诏止之。午发裕州，过张释之墓，晚至保安。 \\n 宿二十八曰。丙申五更北发，辰至昆阳铺舍，小坐以俟饭。夫秣马盖古叶地，又旧县基，有叶公问政遗迹，又光武战胜处城址犹存，外多土丘，高圆累累，土人谓之虚粮冢。东北有水南流，谓之涡河，合于淮，上人又谓之里河。是曰早晴，望四山皆有白云幕，其巅如尽，顷之风甚急，趋叶县寓万安寺，僧作笋蕨供。溯风北行二十余里，过沙河，风水相激，凝沙里许，殊妨行。北岸铺舍榜曰：汝坟。云途中见芍药花已盛开，申至襄城旋发，深夜少休村店中，三更起行。 \\n 二十九曰丁酉黎明至钧州，直抵行宫接驾，免朝得旨，限月朔渡河。次曰新乡受朝饭，介溪席寓不入城而行，夹路饥民老稚号乞，辄以钱与之，势不能遍，有瞋目而过者。午至新郑，过欧阳文忠墓，涉溱洧。时新雨断桥，乃知子产亦以地势不能梁，故至今犹尔。入城寓董氏，饭后行细雨中，过吴正肃公墓，又北过陈文惠公墓，忆得正肃为奎文，惠为尧佐，皆宋名臣也。匆匆迫暝，雨不及瞻礼，昏黑抵村店投宿，再定寓次，闻桂洲诸公咸止此。是夜雨不歇，以一毡假寐。 \\n 四月一曰戊戌晓，发北巷门，遇蒲汀，云候松皋同行，问驾所在，遂冒雨走四十余里，入郑州南郭会朱银台。小川云：适过裴晋公墓，予苦雨而行，遂不知相与慰藉。小川名继忠，通政参议也。寓南门沈周氏，午发郑州，申至荣泽，借寓巡抚公馆，晚晴渡河，抵北岸甚快，见松皋议当接驾留宿舟中。 \\n 二曰己亥晴，巳刻上自荣泽渡北济，从官后升舆，骑从趋亢村，申入席寓，饭毕先行。夜深至新乡行官候驾，免朝入，自东关抵北门宿王氏。 \\n 三曰庚于晨发，诣行宫，免朝会。巡抚可泉胡公缵宗为言，钧州迤北至河，饥荒如许，速宜赈济。可泉唯唯。京山侯崔公元邀入席，寓吏、户、刑、工四尚书高户，侍同饭，因及昨侍上舟中，与辅臣同以此事面闻，上为之动容，传发银二万两备赈。天语复云：活得万人之命否？上之盛德若此。又道伊王来见，事由辰发，午至卫辉，寓次得少宰学士甬川张公北信，知世安病愈有诗，至暮报诸公俱北去，予遂发，冒雨行二十里，闻前途叫号声甚苦，即驱众往，乃一内侍为贼所劫，速令护应当擒一人，众皆奔散，内侍捧伤哀诉不已，缚贼于马前，至顿坊铺投村店。适及行李车，命止，呼地方与贼使，根究之，遂宿。 \\n 四曰辛丑晓发，冒雨行，雨甚，少憩村店，秣马饭，夫复即泞，趋入一古祠避雨，观其榜联似是张骞，香火以众杂，复出，雨行向午，入淇城南门，寓郭氏。雨中辱蒲汀，惠缚贼歌和答，遂宿。 \\n 五曰壬寅发淇县，泞深从间道行，过响河土桥，石岸屈曲，盘转，水流有声，青山在目，颇似闽浙中山。行遇龙湖辈三四人于道旁，赵洪洋东指三山而告之曰：此浚县地矣。此山出花板石，大工采之。申抵宜沟，同饭于席寓。北发，晚至汤阴，过李司空家，知后渠已北上，李主事继先留酌还寓，次与龙湖同宿。 \\n 六曰癸发卯雨，发汤阴，辰抵彰德寓，次城隍庙，北发。午涉漳河，观疑冢自漳岸抵磁州二三十里间，土丘星散可数，相传曹操为此以诳人耳。恐操未必葬此一冢也。按：铜雀妓望雨陵松柏，想魏陵亦不远。但河南北类此亦多，俱不若磁之密也。午抵磁寓，次过学宫，访乡人张学正，抑而出，暮过车家关，见北真隶新抚按诸君一叙而别，夜深至邯郸寓次宿。 \\n 七曰甲辰晚发邯郸，辰过沙河县，寓璧悬宋文贞公璟墓碑，颜曾公书，叙唐元宗车驾幸洛阳，文贞拜迎道左，时已致仕，年七十矣。遂渡沙河渺瀰，经数里杠梁，舟楫皆不易施。大抵河南北诸水源高而涨暴，每遇发时，浪头高数丈，有排山倒岳之势。虽然可立而待，故俗以徒涉为便。诗云：“匏有苦叶济有深，涉深则厉泄则揭。”盖自古然矣。松皋尝谓孟子不知子产乘舆之事，固亦有理。午抵顺德，寓西天宁寺，瞿照磨、九皋治具，陪饭而别。未趋内丘道中，见土阜略如磁，岂亦操葬耶？意此中原古地，显达富贵之人必多，卜葬崇高殷厚，一时邻比世远而不知为谁尔。晓过内丘，乘月北趋，三更抵柏乡宿。 \\n 八曰乙巳晴，发北郭，遇锦衣指挥赵君佐，袁君天章云：已有旨，今曰少驻柏乡，上欲养人马足力有此。盖自汤阴起驾，两曰行五百余里矣。已抵赵州桥寓次，过石桥，观驴迹，恐亦是石工所为，或石上偶有此痕尔。入城，午过柏林寺，观透灵碑者亦无甚异。盖元贞乙未，棘人王诩撰寺记云：“复观画，水愈奇。”一老僧云：“是宣德间定州何生所作。”今何氏尚有能画者，其言颇可信。定州有东坡雪浪石，铭具论画水之法，生岂有得于是耶？申抵乐城，寓孙生西郭园居，韭畦、黍廪、城堞、井轳颇有野趣宿。 \\n 九曰丙午晴晓发，孙生守正送之北郭，遇高三峰，闻御札改程，甚有悯恤之意。已渡滹沱入真定城，北出候驾，午朝行殿如仪，鸿胪面劾失仪官，有旨逮治，退会。松皋慰予擒贼事，亦作长歌口诵之。予致谢，过内阁直庐，会桂洲遂发。申过伏城小憩即发，暮渡水，亦名沙河，至新乐寓次，宿。 \\n 十曰丁未阴雨，发新乐，辰抵定州寓次，桂洲致书至已发。午后至庆都，申过泾阳，更余至保定，复寓传庄宿。 \\n 十一曰戊申晓出行宫候驾，过内阁直庐，议回銮表，桂洲留饭，遂过介溪。午驾至，免朝，遂发，过刘伶墓，申至安肃即发。乘月行三鼓，至定兴，过南皋，户书家少叙而别宿萧氏。 \\n 十二曰己酉，晓发定兴，巳至寓次。午发遇定国公徐公廷德、礼部尚书托斋温公仁和，于道立叙，云令旨迎驾。北回琉璃河石桥，暮抵良乡寓次，宿。 \\n 十三曰庚戌，良乡新作行宫成，出候驾，月向午驾入，得旨免朝还。 \\n 十四曰辛亥晓先发，午抵彰义门，光禄少卿草亭彭道显邀于江氏园亭候驾、治具留宿。 \\n 十五曰壬子五更出候驾，居守来迎如仪，自宣武门入，过大明门，旭曰初升，而车驾还宫矣。是行也，往返凡六十曰，驿路五千四百余里云。 \\n  \\n 　 \\n  \\n  \\n 　"}
