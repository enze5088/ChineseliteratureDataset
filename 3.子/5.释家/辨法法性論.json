{"章节": "辨法法性論", "正文": "  \\n 辨法法性論 \\n 　 \\n 辨法法性論彌勒菩薩造苾芻法尊譯頂禮曼殊室利菩薩由知何所斷.有餘所應證.欲辨彼等相.故我造此論.此等一切.二類所攝.謂法法性.法表生死.法性表三乘涅槃.如所顯現及名言虛妄分別是為法相.無而現者.是為虛妄.分別者謂於一切無義.唯計度耳.無能取所取能詮所詮差別之真如.是為法相.無而顯現故錯亂.是雜染之因.如見幻象等.不見有亦爾.無與現中隨缺一種.則錯亂不錯亂.雜染清淨.皆不隨轉.二者非一非異.以有無有別及無別故.由六相通達法為無上.謂相.成立.非一異.所依共.不共.悟入顯現能取所取而無事實.相及成立非一異者.如略標說.諸於何流轉.彼為所依.謂有情及器世界.器世間如共所了.有情世界有共不共.胎生.名言.攝受.治罰.功德.過失.亙為因故.更亙增上.故名為共.(頌本有損益二事).依了.業.樂.苦.生.縛.脫.由不共故名為不共.共現似外所取者.即能取識.離識無別義.以共故.不共他心等識為所取者.其等引非等引識亦亙等境.以於非等引前.現自分別故.於等引三摩地行境中.亦現彼影像故.若現似所取非有.則現似能取亦成立非有.故善成立能取由取現而非有.無始等起善成立故.二取非有亦善成立.由六種相通達法性是為無上.謂相.依處.決擇.觸證.隨念.悟達彼自性.相如略標說.依處謂一切法.與契經等十二分教一切句身.決擇謂依大乘經如理作意作攝一切加行道.觸證謂為正見故以見道現量加行親證領受真如.隨念謂如觸證為除彼垢之菩提分所攝一切修道.悟達彼自性謂無垢真如.於一切種唯真如現.此即轉依圓成實.由十種相通達轉依是為無上.謂通達自性.物.補特伽羅.差別.所為所依.作意.加行.過患.勝利.通達自性謂無垢真如.不現客塵.唯現真如.通達真如.通達物謂共器識真如轉依.契經法界真如轉依.不共有情界真如轉依.通達補特伽羅初二真如依是佛菩薩者.後亦是聲聞獨覺者.通達差別謂諸佛菩薩有嚴淨佛土差別.法身受用身差別.獲得化身差別.以得普見.教授.自在有差別故.通達所為謂宿願差別.說大乘法所緣差別.於十地中加行差別故.通達所依謂由六相通達無分別智故.由六相通達者謂由所緣故.由離相故.由正加行故.由相故.由勝利故.由偏知故.由四相通達所緣.謂說大乘法.於彼勝解.決定.圓滿資糧故.由四相通達離相.謂由離所治品.能治品.真如.智法相故.如其次第此即顯示永離粗.中.細.長轉相.通達正加行亦有四相.謂由有得加行.由無得加行.由有得無得加行.由無得有得加行.通達性相亦有二相.謂住法性故.由善安住無二取離言說之法性故.無顯現故.以二取.言說.根境.識.器世間不顯現故.此顯彼相如經所說.無色.無觀.無示.無對.無住.無現.無了.無依.是無分別智.顯現故.由見一切法.如虛空故.見一切行如幻等故.通達勝利有四相.謂得圓滿法身故.得無上樂住故.得見說自在故.通達偏知亦有四相.謂對治偏知故.自相偏知故.差別偏知故.業偏知故.其對治偏知謂無分別智.是五種無執之對治.謂執著法.人.變壞.異.損減.自相偏知謂不作意.超尋伺.寂靜.自性義.取相.離彼五事是此自相.差別偏知謂由無分別.非一分性.無住性.畢竟性.無上.五相差別故.業偏知謂達離諸分別.給無上安樂.令離煩惱所知二障.其後得智.悟入一切所知相.嚴淨佛土.成熟有情.給一切相智.五種業差別.通達作意者.如云.菩薩欲證無分別智.當如是作意.由無始時來不知真如.虛妄分別一切種子.是現似不實二取之因.於彼能依亦異.其因及果.雖現似有而非真實.由如是現.法性不現.由彼不現法性則現.菩薩如是如理作意.便能通達無分別智.由如是緣.便通達唯識.由緣唯識便能通達一切.義無得.由一切義無得便能通達唯識亦無所得.由彼無得便能通達二無別.其二俱無.即無分別智.此無境無得.是一切相無得所顯故.加行通達有四種相.謂勝解行地.由勝解加行故.是決擇位.於初地中由各別內證加行故.是觸證位.未淨六地中由善修習加行故.清淨三地中亦爾.是隨念位.於佛地中由究竟加行故.佛事任運無間故.是到達自性位.通達過患謂若無轉依有四種過.謂無不起煩惱所依之過.無發起道所依之過.無般涅槃補特伽羅安立名所依之過.無安立二種菩提名言所依之過.與彼相違有轉依.應知即是四種勝利.當知彼等實相如實通達轉依.無法顯現.如夢幻等.轉依之喻.如虛空金水等.辨法法性論印藏師資傳承次第(一)頌本釋迦佛,造論者慈尊,大彌勒巴,喜稱,三囉那,哦具慧大譯師,寶稱,菩提稱,慧生,法獅子,都迦瓦,積俱瓦,都珍巴,達瑪光,成就獅子,日提,布頓寶成.(即造印度佛教史者)慶喜祥,童慧,宗喀巴大師,賈曹傑,寶菩提,班覺倫主,法祥海,日稱,法友,羅桑鄂罔,圓滿海,拙敦倫主,業增,第五代達賴,施海,羅桑克增,持教業,慈任運,法幢,持教賢,善慧持教,僧海,無畏王(此是甘肅拉卜楞寺主第二代),三寶幢,三寶海,三寶教增,曼殊悲智王(此是西康最著名之大德),智增,曼殊業,格什戒勝(著論藏傳統刻版流通,第十三代達賴請為依止師,未允而自還鄉,其厭世名利可見一斑也).具慧法增,扎迦大師.以上四十九代而至余,余亦從其弟子格陀諸古受也.　(二)長行本能仁,慈尊,無著,世親,安慧,明鵑,牙軍,賢護,然燈,殑伽持,福祥,阿闍若,僧伽跋,智祥,哦具慧大譯師,拔日譯師,說救,德喜,吉金剛,都珍巴,慶喜金剛,達瑪光,量士,布頓寶成,寶勝,佛祥,釋迦幢,(此與宗大師同時)不空祥,釋迦勝,智任運,慶喜勝脫,慶喜具勝,虛空祥,吉祥義成,福勝,寶幢,尊勝,慶喜任運,佛吉,慶喜慧,福祥,慶喜祥,慧海,金剛寶,語自在善成,曼殊慧海,無畏王,聖教炬,三寶幢,三寶海,教增,慧喜教增,福海,曼殊慧海,曼殊業,格什戒勝.具慧法增,扎迦大師,格陀諸古,以上五十九代而迄余.辨法法性论弥勒菩萨造苾刍法尊译顶礼曼殊室利菩萨由知何所断.有余所应证.欲辨彼等相.故我造此论.此等一切.二类所摄.谓法法性.法表生死.法性表三乘涅盘.如所显现及名言虚妄分别是为法相.无而现者.是为虚妄.分别者谓于一切无义.唯计度耳.无能取所取能诠所诠差别之真如.是为法相.无而显现故错乱.是杂染之因.如见幻象等.不见有亦尔.无与现中随缺一种.则错乱不错乱.杂染清净.皆不随转.二者非一非异.以有无有别及无别故.由六相通达法为无上.谓相.成立.非一异.所依共.不共.悟入显现能取所取而无事实.相及成立非一异者.如略标说.诸于何流转.彼为所依.谓有情及器世界.器世间如共所了.有情世界有共不共.胎生.名言.摄受.治罚.功德.过失.亘为因故.更亘增上.故名为共.(颂本有损益二事).依了.业.乐.苦.生.缚.脱.由不共故名为不共.共现似外所取者.即能取识.离识无别义.以共故.不共他心等识为所取者.其等引非等引识亦亘等境.以于非等引前.现自分别故.于等引三摩地行境中.亦现彼影像故.若现似所取非有.则现似能取亦成立非有.故善成立能取由取现而非有.无始等起善成立故.二取非有亦善成立.由六种相通达法性是为无上.谓相.依处.决择.触证.随念.悟达彼自性.相如略标说.依处谓一切法.与契经等十二分教一切句身.决择谓依大乘经如理作意作摄一切加行道.触证谓为正见故以见道现量加行亲证领受真如.随念谓如触证为除彼垢之菩提分所摄一切修道.悟达彼自性谓无垢真如.于一切种唯真如现.此即转依圆成实.由十种相通达转依是为无上.谓通达自性.物.补特伽罗.差别.所为所依.作意.加行.过患.胜利.通达自性谓无垢真如.不现客尘.唯现真如.通达真如.通达物谓共器识真如转依.契经法界真如转依.不共有情界真如转依.通达补特伽罗初二真如依是佛菩萨者.后亦是声闻独觉者.通达差别谓诸佛菩萨有严净佛土差别.法身受用身差别.获得化身差别.以得普见.教授.自在有差别故.通达所为谓宿愿差别.说大乘法所缘差别.于十地中加行差别故.通达所依谓由六相通达无分别智故.由六相通达者谓由所缘故.由离相故.由正加行故.由相故.由胜利故.由偏知故.由四相通达所缘.谓说大乘法.于彼胜解.决定.圆满资粮故.由四相通达离相.谓由离所治品.能治品.真如.智法相故.如其次第此即显示永离粗.中.细.长转相.通达正加行亦有四相.谓由有得加行.由无得加行.由有得无得加行.由无得有得加行.通达性相亦有二相.谓住法性故.由善安住无二取离言说之法性故.无显现故.以二取.言说.根境.识.器世间不显现故.此显彼相如经所说.无色.无观.无示.无对.无住.无现.无了.无依.是无分别智.显现故.由见一切法.如虚空故.见一切行如幻等故.通达胜利有四相.谓得圆满法身故.得无上乐住故.得见说自在故.通达偏知亦有四相.谓对治偏知故.自相偏知故.差别偏知故.业偏知故.其对治偏知谓无分别智.是五种无执之对治.谓执着法.人.变坏.异.损减.自相偏知谓不作意.超寻伺.寂静.自性义.取相.离彼五事是此自相.差别偏知谓由无分别.非一分性.无住性.毕竟性.无上.五相差别故.业偏知谓达离诸分别.给无上安乐.令离烦恼所知二障.其后得智.悟入一切所知相.严净佛土.成熟有情.给一切相智.五种业差别.通达作意者.如云.菩萨欲证无分别智.当如是作意.由无始时来不知真如.虚妄分别一切种子.是现似不实二取之因.于彼能依亦异.其因及果.虽现似有而非真实.由如是现.法性不现.由彼不现法性则现.菩萨如是如理作意.便能通达无分别智.由如是缘.便通达唯识.由缘唯识便能通达一切.义无得.由一切义无得便能通达唯识亦无所得.由彼无得便能通达二无别.其二俱无.即无分别智.此无境无得.是一切相无得所显故.加行通达有四种相.谓胜解行地.由胜解加行故.是决择位.于初地中由各别内证加行故.是触证位.未净六地中由善修习加行故.清净三地中亦尔.是随念位.于佛地中由究竟加行故.佛事任运无间故.是到达自性位.通达过患谓若无转依有四种过.谓无不起烦恼所依之过.无发起道所依之过.无般涅盘补特伽罗安立名所依之过.无安立二种菩提名言所依之过.与彼相违有转依.应知即是四种胜利.当知彼等实相如实通达转依.无法显现.如梦幻等.转依之喻.如虚空金水等.辨法法性论印藏师资传承次第(一)颂本释迦佛,造论者慈尊,大弥勒巴,喜称,三啰那,哦具慧大译师,宝称,菩提称,慧生,法狮子,都迦瓦,积俱瓦,都珍巴,达玛光,成就狮子,日提,布顿宝成.(即造印度佛教史者)庆喜祥,童慧,宗喀巴大师,贾曹杰,宝菩提,班觉伦主,法祥海,日称,法友,罗桑鄂罔,圆满海,拙敦伦主,业增,第五代达赖,施海,罗桑克增,持教业,慈任运,法幢,持教贤,善慧持教,僧海,无畏王(此是甘肃拉卜楞寺主第二代),三宝幢,三宝海,三宝教增,曼殊悲智王(此是西康最著名之大德),智增,曼殊业,格什戒胜(着论藏传统刻版流通,第十三代达赖请为依止师,未允而自还乡,其厌世名利可见一斑也).具慧法增,扎迦大师.以上四十九代而至余,余亦从其弟子格陀诸古受也.　(二)长行本能仁,慈尊,无着,世亲,安慧,明鹃,牙军,贤护,然灯,殑伽持,福祥,阿阇若,僧伽跋,智祥,哦具慧大译师,拔日译师,说救,德喜,吉金刚,都珍巴,庆喜金刚,达玛光,量士,布顿宝成,宝胜,佛祥,释迦幢,(此与宗大师同时)不空祥,释迦胜,智任运,庆喜胜脱,庆喜具胜,虚空祥,吉祥义成,福胜,宝幢,尊胜,庆喜任运,佛吉,庆喜慧,福祥,庆喜祥,慧海,金刚宝,语自在善成,曼殊慧海,无畏王,圣教炬,三宝幢,三宝海,教增,慧喜教增,福海,曼殊慧海,曼殊业,格什戒胜.具慧法增,扎迦大师,格陀诸古,以上五十九代而迄余. \\n  \\n   \\n   \\n  "}
