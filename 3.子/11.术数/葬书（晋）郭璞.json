{"章节": "葬书（晋）郭璞", "正文": " \\n 葬书 \\n 　 \\n  \\n 提要 \\n  \\n 《葬书》一卷，旧本题晋郭璞撰。璞有《尔雅注》，已著录。葬地之说，莫知其所自来。周官冢人、墓大夫之职皆称以族葬，是三代以上葬不择地之明证。《汉书·艺文志·形法家》始以宫宅地形与相人、相物之书并列，则其术自汉始萌，然尚未专言葬法也。《後汉书·袁安传》，载安父没，访求葬地，道逢三书生，指一处，当世为上公，安从之，故累世贵盛。是其术盛传於东汉以後。其特以是擅名者，则璞为最著。考璞本传，载璞从河东郭公受《青囊中书》九卷，遂洞天文五行卜筮之术。璞门人赵载尝窃《青囊书》为火所焚，不言其尝著《葬书》。《唐志》有《葬书地脉经》一卷，《葬书五阴》一卷，又不言为璞所作。惟《宋志》载有璞《葬书》一卷，是其书自宋始出，其後方技之家，竞相粉饰，遂有二十篇之多。蔡元定病其芜杂，为删去十二篇，存其八篇。吴澄又病蔡氏未尽蕴奥，择至纯者为内篇，精粗纯驳相半者为外篇，粗驳当去而姑存者为杂篇。新喻刘则章亲受之吴氏，为之注释。今此本所分内篇、外篇、杂篇，盖犹吴氏之旧本。至注之出於刘氏与否，则不可考矣。书中词意简质，犹术士通文义者所作。必以为出自璞手，则无可徵信。或世见璞葬母暨阳，卒远永患，故以是书归之欤。其中遗体受荫之说，使後世惑於祸福，或稽留而不葬，或迁徙而不恒，已深为通儒所辟。然如乘生气一言，其义颇精。又所云葬者原其起，乘其止，乘风则散，界水则止诸条，亦多明白简当。王褘《青岩丛录》曰：择地以葬，其术本於晋郭璞。所著《葬书》二十篇，多後人增以谬妄之说。蔡元定尝去其十二而存其八。後世之为其术者分为二宗，一曰宗庙之法。始於闽中，其源甚远。至宋王权乃大行。其为说主於星卦，阳山阳向，阴山阴向，不相乖错，纯取八卦五星以定生克之理。其学浙中传之，而用之者甚鲜。一曰江西之法。肇於赣人杨筠松，曾文迪及赖大有、谢子逸辈，尤精其学。其为说主於形势，原其所起，即其所止，以定位向，专指龙穴砂水之相配，而他拘泥在所不论。今大江以南无不遵之者。二宗之说虽不相同，然皆本於郭氏者也云云。是後世言地学者皆以璞为鼻祖。故书虽依托，终不得而废欤。据《宋志》本名《葬书》，後来术家尊其说者改名《葬经》。毛晋汲古阁刻本亦承其讹，殊为失考。今仍题旧名，以从其朔云。  \\n  \\n 　 \\n 内篇葬者乘生气也。 \\n  \\n  \\n 生气即一元运行之气，在天则周流六虚，在地则发生万物。天无此则气无以资，地无此则形无以载。故磅礴乎大化，贯通乎品汇，无处无之，而无时不运也。陶促曰：先天地而长存，后天地而固有。盖亦指此云耳。且夫生气藏于地中，人不可见，惟循地之理以求之，然后能知其所在。葬者能知其所在，使枯骨得以乘之，则地理之能事毕矣。 \\n  \\n  \\n 五气行乎地中，发而生乎万物。 \\n  \\n 五气即五行之气，乃生气之别也，夫一气分而为阴阳，析而为五行，虽运于天实出于地。行则万物发生，聚则山川融结，融结者，即二五之精、妙合而凝也。 \\n  \\n  \\n 人受体于父母，本骸得气，遗体受荫。 \\n  \\n 父母骸骨，为子孙这本，子孙形体，父母之枝，一气相应，由本而达枝也。考试程子曰：卜其宅兆，卜其他地之美恶也。地美则神灵安，子孙盛，若培壅其根而枝叶茂，理固然也。恶则反是。蔡季通曰：生死殊途，情气相感，自然默与之通。今寻暴骨，以生人刺血滴之而渗入，则为亲骨肉，不渗则非。气类相感有如此者。则知枯骨得荫，生人受福，其理显然，不待智者而后知也。或谓抱养既成，元非遗体，僧道嗣续，亦异所生，其何能荫之有？而不知人之心通乎气，心为气之主情通则气亦通，义绝则应本绝。故后母能荫前母子，前母亦发后母儿。其在物则萎薮螟蛉之类是也，尚何疑焉。 \\n  \\n  \\n 经曰：气感而应，鬼福及人。 \\n  \\n 父母子孙，本同一气，互相感召，如受鬼福，故天下名墓，在在有之。盖真龙发迹，迢迢百里，或数十里，结为一穴。及至穴前，则峰峦矗拥，众水环绕，叠樟层层，献奇于后，龙脉抱卫，砂水贫聚。形穴既就，则山川这灵秀，造化之精英，凝结融会于其中矣。苟盗其精英，空窃其灵秀，以父母遗骨藏于融会之地，由是子孙之心寄托于此，因其心之所寄，前能与之感通，以致福于将来也。是知人心通乎气，而气通乎天。以人心之灵，合山川这灵，故降神孕秀，以钟于生息之源，而其富贵贫贱，寿夭贤愚，靡不攸系。至于形貌之娇丑，并皆肖象山川这美恶，故篙丘岳生申，尼丘孕孔，岂偶然哉！呜呼，非葬骨也，乃葬人之心也；非山川之灵，亦人心自灵耳。世有往往以遗骨弃诸水火而无祸福者，盖心与之离故也。 \\n  \\n  \\n 是以铜山西崩，灵钟东应。 \\n  \\n 汉未央宫一日无故钟自呜，东方朔日：必生铜山崩应。未几西蜀果奏铜山崩，以日摈之，正未央鸣之日也。帝问朔何以知之，对曰：铜出于山，气相感应，犹人受体于父母也。帝叹曰：物尚乐，况于人乎！昔曾子养母至孝，子出，母欲其归，则口齿指，而曾子心痛。人凡父母不安而身离待侧，则亦心痛，特常人孝心薄而不自觉耳。故知山崩钟应，亦其理也。 \\n  \\n  \\n 木华于春，栗芽于室。 \\n  \\n 此亦言一气之感召也。野人藏栗，春至，栗木华，而家藏之栗亦芽。实之去本已久，彼华此芽，盖以本性原在，得气则相感而应，亦狱父母之骨葬乘生气而子孙福旺也。夫一气磅礴于天地间，无端倪，无终穷，万物随时运化，本不自知，而受造物者亦不自知也。 \\n  \\n  \\n 盖生者气之聚，凝结者成骨，死而独留，故葬者反气入骨，以荫所生之法也。 \\n  \\n 乾父之精，坤母之血，二气感合，则精化为骨，血化为肉，复藉神气资乎其间，遂生而为人。及其死也，神气飞扬，血肉消溃，惟骨独存。而上智之士，图葬于吉地之中，以内乘生气，外假子孙思慕，一念与之吻合，则可以复其既往之神，萃其已散之气。盖神趋则气应，地灵而人杰，以无为有，借伪显真，事通阴阳，功夺造化，是为反气入骨，以荫所生之法也。 \\n  \\n  \\n 丘垅之骨，冈阜之支，气之所随。 \\n  \\n 丘垅为阴，冈阜为阳。丘言其高，骨乃山这带石者。垅高不能自立，必藉石带土而后能耸也。冈者迹也，土山为阜，言支之有毛脊者。垅之有骨，气随而行则易见，支无石，故必观者毛脊而后能辨也。然有垅而土、支而石、垅而隐、支而隆者，又全藉乎心目之巧以区别也。 \\n  \\n  \\n 经曰：气乘风则散，界水则止。 \\n  \\n 谓生气随支拢体质浒，滔滔而去，非水界则莫之能止。及其止也，必得城郭完密，前后左右环围，然后能藏风，而不致有荡散之患。经云：明堂惜水如惜血，堂里避风如避贼。可不慎哉！ \\n  \\n  \\n 古人聚之使不散，行之使有止，故谓之风水。 \\n  \\n 高城之地，天阴自上而降，生气浮露，最怕风寒，易为荡散。如人深居密室，稍有蹿隙通风，适当肩背，便能成疾。故当求其城郭密固，使气之有聚也。平支之穴，地阳自下而升，生气沉潜，不畏风吹。[缺]出在旷野，虽八面无藏，已自不觉。或遇穴晴日朗，其温和之气自若，故不以宽旷为嫌，但瑞横水之有止，使气之不行也。此言支城之取用不同有如此。 \\n  \\n  \\n 风水之法，得水为土，藏风次之。 \\n  \\n 支拢二者俱欲得水，高坡之地，或从腰落，虽无大江拦截，亦必池塘以止内气，不则运河 \\n 不稍远，而随身金鱼不可无也。傥金鱼不界，则谓之雌雄失经，虽藏风亦不可用。平支之地，虽若无蔽，但得横水拦截，何嫌宽旷。故二者皆以得水为上也。 \\n  \\n  \\n 经曰：外气横形，内气止生。盖言此也。 \\n  \\n 水流土外，谓之外气；气藏土中，谓之内气。故必得外气形横，则内之生气自然止也。此引经以结上文得水为上之意。 \\n  \\n 何以言之？气之盛虽流行，而其余者犹有止；虽零散，而其深者犹有聚。 \\n  \\n 高垅之地，落势雌雄，或去或止，各有[缺]作自[缺]一地可尽其力量也。而好龙多从腰落，分布枝蔓于数十里之间，或为城郭朝乐官曜禽鬼捍门华表罗星之类，皆本身自带不可为。彼既流行，而余者非止也，但当耱其聚处，而使之不散耳。平支之龙，大山跌落平洋，四畔旷阔，其为城郭，亦不过高逾数尺而已，且去穴辽远，朝山一点，在乎云霭之表，人莫不以八风无蔽为嫌，又岂知支戏气隐，若零散而其深者犹有聚也，但得横水拦截，使之有止耳。此方支拢之气盛者如此。 \\n  \\n  \\n 故藏于涸燥者宜深，藏于坦夷者宜浅。 \\n  \\n 上句方拢，下句言支。高垅之地，阴之象也，气在内，强刚而觉悟下，故言涸燥当深葬。平支之地，阳之象也，气在外，弱柔而浮上，故方坦夷当浅葬。 \\n  \\n  \\n 经曰：浅深得乘，风水自成。 \\n  \\n 高拢之葬，潜而弗彰，故深，取其沉气也；平支之葬，露而弗隐，故浅取，其浮气也。得乘者，言所葬之棺，得以乘其生气也。浅深世俗多用九星白法以定尺寸，谬也。不若只依金银炉底求之为得。 \\n  \\n  \\n 夫阴阳之气，噶而为风，升而且为云，降而为雨。 \\n  \\n 凡所以位天地、育万物者，何莫非此气邪！斯盖因曰葬乘生气，故重举以申明其义。愚尝谓能生能杀，皆此气也。葬得其法，则为生气，失其道，则为杀气。如所谓加减饶借吞吐浮觉之类，并当依法而剪裁之，不致有擅杀冲刑破腮翻斗之患也。 \\n  \\n  \\n 夫土者气之体，有土斯有气，气者水之母，有气斯有水。 \\n  \\n 气本无体，假土为体，因土而知有此气也。水本无母，假气为母，因气而知有此水也。五行以天一生水。且水何从生哉？生水者金也，生金者土也。土腹藏金，无质而有其气。乾藏坤内，隐而未见，及乎生水，其兆始萌。言气为水母者，即乾金之气也。世人不究本源，但以所见者水尔，故遂以水为天地之始，盖通而未精者也。 \\n  \\n  \\n 经曰：土形气形，物因以生。 \\n  \\n 生气附形而有，依而行，万物亦莫非[缺]也。此引经结上有文有土斯有气之意。 \\n  \\n 未气行乎地中，其行也因地之势，其聚也因势之止。 \\n  \\n 气行地中，人不见，其始也则因地之势而知其行，其次也又因势之止而知其聚也。 \\n  \\n 葬者原其起，乘其止。 \\n  \\n 善葬者，必原其，起以观势，乘其止以扦穴。几言止者，乃山川融结，奇秀之所有，非明眼莫能识也。《片玉髓》云：草上露华偏在尾，花中香味总居心。其止之谓与！或谓粘穴乘其脉之尽处为止，然则盖倚撞安可以止云。不知人正恐后世不识止处，故立为四法以乘之。夫盖者止于盖，倚者止于倚也，撞粘莫不皆然，唯观义之所在，高低正侧，何往而非止乎！ \\n  \\n  \\n 地势原脉，山势原骨，委蛇东西，或为南北。 \\n  \\n 平夷多土，陡泻多石，支之行必认土脊以为脉，城之行则求石脊以为骨。其行度之势，委蛇曲折，千变万化，本无定式，大略与丘拢之骨、冈阜之支略同。 \\n  \\n  \\n 千足为势，百尺为形。 \\n  \\n 千尺言其远，指一枝山之来势也。百尺言其近，指一穴地之成形也。 \\n  \\n 势来形止，是谓全气，全气之地，当葬其止。 \\n  \\n 原其远势之来，察其近形之止，形势既顺，则山水贵合，是为全气之地。又当求其止处而葬之，斯尽善矣。止之一字，最谓吃紧。世之葬者，不乏全气之地，但于止处则有味焉耳。夫千里来龙，五足人手，才差一指，尽废前功，纵奇峰耸拔，秀水之玄，皆不为我用矣。若得其传，知其止，则如数二三，辨黑白，人或见其莽然可左可右可移可易，而不知中间自有一定不易之法、尺寸不可迁改者。《掼》云：立穴若还裁不正，纵饶吉地也徒然。高低深浅如葬误，福变为灾起祸惩。 \\n  \\n  \\n 宛委自复，回环重复。 \\n  \\n 宛委自复，指其势而言。或顺或逆，即委蛇东西或为南北之意也。回环重复，以其形而论。层拱叠绕，即朝海拱辰之义也。全气[[地，其融结之情如此。 \\n  \\n  \\n 若踞而候也。 \\n  \\n 如人踞然不动，而有所待然。 \\n  \\n 若揽而有也。 \\n  \\n 如贵人端坐，器具华陈，揽之而有余。 \\n  \\n 欲进而却，欲止而深。 \\n  \\n 上句言拥卫之山须得趋揖朝拱，不欲其口逼冲突而不逊也。下句言潴蓄之水必得止聚渊澄，不欲其陡泻反背而无情也。 \\n  \\n 来积止聚，冲阳和阴。 \\n  \\n 来山凝结，其气积而不散；止水融会，其情聚而不流。斯乃阴阳交济，山水冲和也。 \\n  \\n 土高水深，郁草茂林。 \\n  \\n 水深沉则土壤高厚，气冲和则草木茂昌。程子曰：易谓地之美？土色光润，草木茂盛，乃其验也。 \\n  \\n 贵若千乘，富如万金。 \\n  \\n 气像尊严，若千乘之贵；拥簇繁伙，犹万金之富。 \\n  \\n 经曰：形止气蓄，化生万物，为上地也。 \\n  \\n 堂局完密，形穴止聚，则生气藏蓄于中矣。善葬者因其聚而乘之，则可以福见，在昌后裔。如万物由此气而成，化育之功，故为上地。 \\n  \\n 地贵平夷，土贵有支。 \\n  \\n 支龙贵平坦夷旷，为得支之正体。而土中复有支之纹理，平缓恰软，不急不燥，则表里相应。然却有支体而得城之情性者，直如掷抢，急如绷线，谓之倒火硬木，此阳中含阴也，法当避杀，粘唇架折而葬。刻氏所谓直急则避，辐而凑檐是也。阳者为弱，本宜凑入，奈何性急，要缩下一二足，缓其急性，苟执支法插之则凶。此支龙之至难体认者，故景纯谓支龙之辨，盖言此也。 \\n  \\n  \\n 支之所起，气随而始；支所终，气随以钟。 \\n  \\n 此言平支行度体段，原其始则气势随之而行，乘其止则气脉因之而钟，观势察脉，则可以知其气之融结矣。 \\n  \\n 观支之法，隐隐隆隆，微妙玄通，吉在其中。 \\n  \\n 隐隐，有中之无也；隆隆，微妙玄通，吉在其中。其体段若盏中之酥，云中之雁，灰中线路，草蛇踪，生气行乎其间，微妙隐伏而难见，然其吉则无以加矣。 \\n  \\n  \\n 经日：地有吉气，土随而起；支有止气，水随而比。势顺形动，回复始终，法葬其中，永吉无凶。 \\n  \\n 引经以明上文支龙行度，言平夷之地，微露毛脊，圆者如浮沤，如星，如珠，方者如箱，如印，长者如玉尺，如芦鞭，曲者如几如带，方圆大小不等者如龟鱼蛙蛤，是皆地之吉气涌起，故土亦随之而凸起。及其止也，则如鸡窠旋螺之状，言形止脉尽而一水交度也。高水一寸，便可言山，低土一寸，使可言水，此支气之止，与水朋比而相为体用者也。势顺形动者，龙势顺伏而不反逆，局形活动而多盘旋，砂水钩夹，回环重复，首尾无蔽，始终有情，依法自可扦穴。 \\n  \\n  \\n 山者势险而有也，法葬其所会。 \\n  \\n 山言拢也，势虽险峻，而其中复有不险之穴，但当求其止聚融会处而葬之，则善矣。盖高拢之地，来势高大，落势雄壮，结势亦且[缺]急此[缺]之[缺]也，却有一等以陇为体而得支之情性者，大山翔舞垂下，及至平地，变为支体，谓之下山水，此阴中含职也。若不识粘葬山麓，莫不以前拖平地为璞褥，岂知其势未往，两边界水随脉而行，平平隐伏，直至堂心，其脉始尽。《天宝经》曰：凡认脉情看住绝，水若行时脉不歇。歇时须有小明堂，气止水交方是穴。后面要金气可乘，前头要合水可汇。若还凿脑而凿胸，凑急伤龙匪融结。此定穴之密语也，故当求其砂水会处，枕流而葬。阴者为强，固当缩下，奈何性缓，要插上七八寸，急其缓性，名为凑交斗煞，刘氏所谓摆缓，则入据而凑肤是也。苟执法扦之，则主败绝，此爻高陇之至难体认者。 \\n  \\n  \\n 乘者其来。 \\n  \\n 言生气之所从来，因其来而知其止，故葬者得以乘之，不使有分寸之违也。脉不离棺，棺不离脉，棺脉相就，剥花接木，法当就化生脑上，循脉看下，详认鸡迹蟹眼三文名字交牙滴断，或分十字，或不分十字，看他阴阳配与不配，用人强弱顺逆急缓生死浮沉虚实，以定加减饶借。内接生气，处扬秽气，内外符合，前后无蔽，始为真穴，一有不顺，即花假矣，此乘生气之要诀也。下言乘金穴土义同。 \\n  \\n  \\n 审其所废 \\n  \\n 谓入首废坏，真伪莫辨，故不得不详加审察也。夫天真未丧，则定穴易为力，但乘其来，即知其止。却有一等不幸为牛关践踏，上破下崩，岁久年深，或种作开垦，或前人谬扦其旁围墙拜坛，不无晦蚀，或曾为居基，益低损高，或田家取土，锄掘贼，而大八字与金鱼不可得而移易，但要龙真局正，水净砂明，当取前后左右四应，证之心目，相度酌量开井，无不得矣。盖夫一气化行支拢，随气而成形质，今既废坏莫辨，故必于废中审之，则凡所谓阴阳刚柔急缓生死浮沉虚实之理，无不了然。既得其理，则倒杖之法亦因之而定焉。 \\n  \\n  \\n 择其所相。 \\n  \\n 谓择其所相辅于我者。法当于小八字下看两肩暗翊，肩高肩低，以分阴阳作用，次视三分三合，崎急平缓，以别顺逆饶减速。尽观蝉翊之砂，虾须之水，以定葬口界限，是皆左右之所相。苟失其道，则有破肋翻斗、伤龙伤穴、伪浅伤深之患，故不得不详加审择也。下篇言相水印木义同。 \\n  \\n  \\n 避其所害。 \\n  \\n 谓避去死气，以求生气也。盖穴中之气，有刑有德，裁剪得法，则为生气，一失其道，则为死气，故不得不审而避之/何以言之？避死挨生是也。如阳脉落穴，以阴为生，阳为死。阴脉落穴，以阳为生，长为死。脉来边厚边薄，以薄为生，厚为死。双脉一长一短，以短为生，长为死。一大一小，以小为生，大为死。经秀嫩光净圆厚涌动为生，枯老臃肿破碎直硬为死。又或砂水之间，反坑斜飞，直撞刺射，皆为形煞。横过之山如枪如刀尖利，顺水可收拾为用者用之，可避去者避之，此则以眼前之所见者而论之也。又程子谓五患，刘氏谓四恶，皆在所当避也。 \\n  \\n  \\n 祸福不旋日。经曰：葬山之法若呼吸，中言应速也。 \\n  \\n 祸福之感召，捷于影响，能乘能审，能择能避，随其所感，否则为凶应矣。大要在分别阴阳以为先务。有纯阴纯阳，边阴边阳，上阳下阴，上阴下阳，阴交阳半，阳交阴半，强阳弱阴，老阳嫩阴，各有作法阴来则阳受，阳来则阴作，或入搪而斗口而凑檐。又有阳嘘阴吸这不同，顺中取逆，逆中取顺，情有盖粘，则正口顺作，情在倚撞，则架折逆受。假若阴脉落穴，放棺饶过阳达，借阳气一嘘，其气方生。阳脉落穴，放棺饶过阴边，借阴气一吸，其气方成。所谓阳一嘘而万物生，阴一吸而万物成是也。苟不识裁剪放迭之法，当嘘而吸，当吸而嘘，宜顺而逆，宜逆而顺，及夫左右吐深浅不知其诀，不能避杀挨生，则生变为杀气，纵使高下无差，左右适宜，浅深合度，犹且不免于祸，况未当于理者乎！古歌日：若还差一指，如隔万重山。艮有以也。 \\n  \\n  \\n 山之不可葬者五：气以生和，而童山不可葬也。 \\n  \\n 土色光润，草木茂盛，为地之美。今童山粗顽，土脉枯槁，无发生冲和之气，故不可葬。却又有一等山石，文理湿润，光如卵壳，草木不可立根，自然、不产，开井而得五色土穴者，是又不可以童而弃也。 \\n  \\n  \\n 气因形来，而断山不可葬也。 \\n  \\n 夫土者气之体，有土斯有气。山既凿断，则生气隔绝，不相接续，故不可葬。《青华秘髓》云：一息不来身是壳。亦是此意。然与自然跌断者则又不相侔矣。 \\n  \\n  \\n 气因土行，而石山不可葬也。 \\n  \\n 高垄之地，何莫非石，所谓山势原骨，骨即石也，石山行度，有何不可，惟融结之处不宜有石耳。夫石之当14、者，焦硬而顽，麻燥而苏，或不受锄掘，火焰飞扬，肃煞之气，含烟带黑，为凶也。其余纵使有石，但使体质脆嫩，文理湿润，颜色鲜明，则无不吉矣。又有厅形怪穴隐于石间者，四畔皆石，于其中有土穴，取去土尽，始可容棺。又有顽石凿开而下有土穴，皆可入选，是未可以石为嫌也。 \\n  \\n  \\n 气以势止，而过山不可葬也。 \\n  \\n 此言横龙滔滔竟去，挽之不住，两边略有垂下，不过挠掉而已。气因势而止，穴因形而结，过山无情，其势未止，其形未往，故不可葬。却又有一等横龙滴落，正龙腰落，及夫斩关为穴者，不同也。 \\n  \\n  \\n 气以龙会，而独山不可葬也。 \\n  \\n 支龙行度，兄弟同完，雌雄并出，及其止也，城郭完密，众山贵集，方成吉穴。彼单山独龙，孤露无情，故不可葬。却又有一等支龙不生手足，一起一伏，金水行度，跌露平洋，两边借外卫送为养荫，及其止也，雌雄交度，大江拱朝或横拦，外阳远接，在乎缀纱之间，纵有阴砂，仅高一步，此又不可以孤露而弃之地。何以言之？盖得水为上，藏风次之，所以为贵也。 \\n  \\n  \\n 经曰：童断石过独，生新凶而消已福。 \\n 此复证五凶之不可用也，凡此是无所[缺]适足腐骨烂棺而已，主退败少亡痨疾，久则归于歇灭，可不慎哉！ \\n  \\n 上地之山，若伏若连，其原自天。 \\n  \\n 此言上地龙之行度体段也，大顿小伏，藕断丝连，谓之脱卸。夫大地千百里，行龙其何可穷乎，故远若自天而来也。 \\n  \\n 若水之波。 \\n 此言隐藏伏于平洋大圾之间，一望渺无涯际，层层级级，若江而之水，微风荡漾，则有轻波细纹，谓之行地水。微妙玄通，吉在其中矣。 \\n  \\n 若马之驰。 \\n  \\n 原其起，若马之奔腾，将欲止，如马之及厩。 \\n  \\n 其来若奔。 \\n  \\n 其来也，奔驰迅速，如使者之告捷。 \\n 其止若尸。 \\n  \\n 其止也，若尸居不动，无复在去意，若怀万宝而燕息。 \\n  \\n 众山朝揖，万水翕聚， \\n 如贵人燕安休息珍[缺]，富如万金，若揽而有也。 \\n  \\n 若肯万善而洁齐。 \\n  \\n 明堂宽绰，池湖绦绕，左右前后眼界不空，若贵人坐定，珍撰毕陈食前方丈也。 \\n  \\n 若口之鼓。 \\n  \\n 口乃无底囊，今煅者引风之具即者其类也，才经鼓动，其气即盛，吉纳气之满也。 \\n  \\n 若器之贮。 \\n  \\n 如器之盛物，满而溢，言气之止聚也。 \\n  \\n 若龙若弯，或腾或盘。 \\n  \\n 若龙之般旋，蛮之飞腾，言其活动有皖蜒翔舞之体段，无破碎死蠢之形状。 \\n  \\n 禽伏兽蹲，若万乘之尊也。 \\n  \\n 来势如虎出深林，自幽而渐显气象，蹲踞而雄壮；止势如鹰落平砂，自高而渐低，情意俯伏而驯顺，气象尊严，拥护绵密，若万乘之尊也。 \\n  \\n 无光发新。 \\n  \\n 眼界轩豁，气象爽丽，神情性悦，一部精神，悉皆收摄而纳诸扩中，然而至理微纱，未易窥测，要令目击道存，心领意会，非文字之可传，口舌之可语也。《中庸》曰：人莫饮食，鲜能知未也。 \\n  \\n  \\n 朝海拱辰。 \\n  \\n 如万水之朝宗，众星之拱极，枝斗之护花朵，廊论著之副厅堂，非有使之然者，乃一气感召，有如是之翁合也。《易》云：水流湿，火就燥，云从龙，风从虎，圣人作而万物睹。其斯之谓与！ \\n  \\n  \\n 龙虎抱卫，主客相迎。 \\n  \\n 几真龙落处，左回右抱，前朝后拥，所以成其形局也。未有吉穴而无吉。案：若龙虎抱卫而主客不相应，则为花假无疑。 \\n  \\n 四势朝明，五害不亲。 \\n  \\n 四势即龙、虎、主、客也，贵乎趋揖朝拱，端正严而不刺侧，明净而不模糊。情势如此，乌有不吉？更欲不亲五害。五害者，童、断、石、独、过也。 \\n  \\n 十一不具，是谓其次。 \\n  \\n 此特指上地而言。十中有一t缺1]泥以为说，则世间无全地矣，非概论也。 \\n  \\n 海眼曰：篇中形势二字，义已了然，可见势在龙，而形在局，非俗人之所谓喝形也。奈何卑鄙之说，易惑人心，须至捆蔽，以论传论，以肓诱肓，无益反害，莫此为甚。总之道理原性广大精微，古圣先贤原为格物致知穷理尽性大学问，今人只作笼利想，故不得不以术行耳。匪直今人之术不及古人，今人之用心先不及古人之存心矣，奈何！ \\n 　 \\n 外篇 \\n 夫重冈叠阜，群城众支，当择其特。 \\n  \\n 圣人之于民类，麒麟之于走兽，凤凰之于飞鸟，亦类也。重冈并出，群阜攒头，须择其毛骨厅秀、神气俊雅之异于众者为正也。 \\n  \\n 大则特小，小则特大。 \\n  \\n 众山俱小，取其大；众山俱大，取其小。 \\n  \\n 参形杂势，主客同情，所不葬也。 \\n  \\n 参形杂势，言真务之不分；主客同情，言汝我这莫辨。 \\n  \\n 夫支欲伏于地中，垅欲峙于地上。 \\n  \\n 伏者隐伏，峙者隆峙。此言支城行度体段之不同。 \\n  \\n 支城之止，平夷如掌。 \\n  \\n 支城葬法虽有不同，然其止处悉皆如掌声之平。倒杖口诀曰：断续续断，氧受于坦；起伏伏起，气受于平。李淳风曰：来不来，坦中裁。住不住，平中取。亦曰：来来来，堆堆堆，慢中取，坦中裁。皆如掌之义也。 \\n  \\n  \\n 故支葬其额，城葬其麓。 \\n  \\n 支葬其颓，缓而急之也；拢葬其麓，急而缓之也。金牛云：缓处何妨安绝顶，急时不怕葬深泥。 \\n  \\n 卜支如首，眩垅如点头。 \\n  \\n 所谓如首如足，亦即巅麓之义，谓欲求其如足也。 \\n  \\n 形气不经，气脱如逐。 \\n  \\n 支城之葬，随其形势，莫大各有常度，不经则不合常度。或葬城于颓首，葬支于麓足，则生气脱散，如驰逐也。 \\n  \\n 夫人之葬，盖亦难矣。支垅之辨，眩目惑心，祸福之差，候虏有间。 \\n  \\n 支城固亦易辨，奈有似支之城，似拢之支。支来而垅止，垅来而支止，或拢变为支而复为垅，支变为垅而复为支。或以支为坛垛，而行垅于上；以垅为坛垛，而行支于止。复有垅内而支外，支内而垅外者；又有强支弱垅，急支缓垅，缓支平垅，隆支隐垅，石支土垅，老支嫩垅，偏支正垅，全支半垅，以及夫非支非垅之不可辨者。然其中有厅有正，有经有权，自非明师耳提面命，则弦目惑心，莫能别也。倘支城互用，首足倒施，其祸立至。今之葬者，支拢不能别，可无误乎！ \\n  \\n  \\n 乘金相水，穴土印木。 \\n  \\n 此言穴中证应之玄策也。金亦生气之异名，言即其尖圆之所止也。相水者，言金鱼界合相辅于左右也。穴土者，土即中央之义，谓穴于至中，取冲和之气，即葬口是也。印木即两边蝉湖之砂，夹主虾须之水，以界穴地。肘申宝经》日：三合三分见穴土，乘金之义两片两。潮察相水印木之情，盖亦神明其义耳。又有所谓水底眼，剪刀交，水里坐，水里卧，明暗股，明暗，长短湖，长短水，蜗窟蛤尖，交金界玉鸡胸鸿尾，寿带孩衿，筻口鸟迹，生龟死鳖，眠于就湿，割脚淋头，明阳暗阴，阳落阴出，罗纹土宿，十字天心，扑面水底，浮大口出小口，水过山不过桥，流水不流，两片牛角砂，一滴蟹眼水，舌尖堪下莫伤唇，齿薄可扦休近骨，虚榜雨声犹滴，古鼎烟消气尚浮，卒难通晓。 \\n  \\n  \\n 外藏八风，内秘五行。 \\n  \\n 四维四正，完密而无空缺，既无风路，则五行之生气，自然秘于其内而凝结矣。 \\n  \\n 天光下临，地德上载。 \\n  \\n 天有一星，地有一穴，在天成象，在地成形。葬得其所，则天星垂光而下照，地德柔顺而上载也。 \\n  \\n 阴阳冲和，五上四备。 \\n  \\n 物无阴阳，违天背原。孤阳不生，独阴不成，二五感化，乃能冲和。冲和之处，则必有五色异土以应之。言四备者，不取于黑。又曰冲和之处阴气寒，至此而温，阳气热，至此而凉，温凉之气，是为冲和。 \\n  \\n  \\n 目力之巧，工力之具，趋全避阙，增高益下，微妙在智，触类而长，玄通阴阳，功夺造化。 \\n  \\n 目力之巧，则能趋全避阙；工力之具，则能增高益下。大几作用之法，随宜料理，千变万化，本无定方，全在人心目灵巧，以类度类，触而长之，则玄功可以盗地之机。通阴阳之理，夺造化之权。 \\n  \\n  \\n 势如万马，自天而下。 \\n  \\n 星岚插汉，自天而下，若万能马奔驰而来也。 \\n  \\n 形如负峙，有城中峙，法葬其止。 \\n  \\n 万物负阴而抱阳，故九背后不可无屏障以蔽之，如人肩背后最畏贼风，则易于成疾，坐穴亦然。真龙穿障受气，结成形局，玄武中峙，依倚屏障。以固背后气，此立穴之大概也。然又当求其止聚处而葬之，则无不吉矣。 \\n  \\n  \\n 经曰：势止形昂，前涧后冈，龙首之藏。 \\n  \\n 势欲止聚，形欲轩昂，前有拦截之水，后有乐托之山，形局既就，则真龙藏蓄于此矣。 \\n  \\n 鼻颡吉昌，角目灭亡，耳致侯王，唇死兵伤。 \\n  \\n 此以龙首为喻而取穴，非谓真有鼻颖角目也。但鼻颖以喻中正，故吉；角目偏斜而又粗硬孤露，不受穴，故凶。耳言深曲，唇言浅薄，所以有侯王兵伤之别。 \\n  \\n  \\n 宛而中蓄，谓之龙腹，其脉深曲，必后世福，伤其胸胁，朝穴暮哭。 \\n  \\n 宛宛之中，若有所蓄者，龙之腹也，况又深曲如脐，岂有不吉？若葬非其道，伤其胸者，必遇石而带黑晕，伤胁者干燥如聚粟，或上紧下虚，锄之如到肉。朝穴暮哭者，言其应之速也，可不慎哉！ \\n  \\n  \\n 夫外气所以聚内气，过水所以止来龙。 \\n  \\n 外气者，横过之水；内气者，来龙之气。此即外气横形、内气止生之谓也。千尺之势，宛委顿息，外无以聚内，气散于地中。经曰：不蓄之穴，腐骨之藏也。千尺言势之远也，宛委者，宛转委曲而驯顺，顿息者，顿挫止息而融结也。若阴阳不交，界合不明，后无横水以拦截，则土中之生气散温而无收拾矣，葬之适足以腐骨。 \\n  \\n  \\n 夫噫气能散生气，龙虎所以卫区穴，叠叠中阜，左空右缺，前旷后折，生气散于飘风。经曰：腾陋之穴，败棒之藏也。 \\n  \\n 天地之气，噫则为风，最能飘散生气，故必藉前后左右卫护区穴，而后能融结也。若堂局虽有入首叠叠之阜，却缘左空右缺，前旷后凹，地之融结，悉为风所荡散，则生气不能蓄聚，拢之浮气升腾于上，支之沉气陋汇于下矣，葬之无益于存亡，适足以腐败棺棒而已。 \\n  \\n  \\n 夫土欲细而坚，润而不泽，裁肪切玉，备用五色。 \\n  \\n 石山土穴，欲得似石非石之土，细腻丰腆，坚实润滋，文理如裁肪也。土山石穴，必得似土非土之石，脆嫩鲜明，光泽晶莹，体质如切玉也。五气行乎地中，金气凝则自，木气凝则青，火赤土黄，皆吉。唯水黑则凶。五行以黄为土色，故亦以纯色为吉。又红黄相兼，鲜明者尤美，间白亦佳，青则不宜多见，以近于黑色也。枝拢千变万化，高低深浅，结作各异，鸣穴中生气聚结，孕育厅秀而为五色者，则无有不吉也。言五色者，特举其大纲耳。土山石穴，亦有如金如玉者，或如象牙、龙脑、珊瑚、琥珀、玛瑙、车渠、朱砂、紫粉花、细石膏、水晶、云母、禹馀、粮石、中黄、紫石英之类，及石中有锁子文、槟榔文，中点点杂出而具五色者，皆脆嫩温润，似石而非石也。石山土穴，亦有所谓龙肝、风髓、猩血、蟹膏、散玉、滴金、丝切、缕翠、柳金黄、秋茶褐之类，及有异文层香如花样者，或异色鲜明如锦秀者，皆坚实光润，似土而非土也，即为得生气矣。否则非真穴也。至若活动物神异，固尝闻之，然有亦能漏汇龙气，大非吉地之宜有，高明者宜以鉴之。 \\n  \\n  \\n 夫干如聚粟。 \\n  \\n 土无气脉，上紧下虚。焦白之土，麻黑之砂，括燥松散，锄之如聚粟也。 \\n  \\n 温如卦肉。 \\n  \\n 淤温软烂，锄之如腐肉，不任刀也。 \\n  \\n 水泉砂砾。 \\n  \\n 地气虚浮，腠不密如滤篾，如灰囊，内藏气湿之水，外渗天雨之水也。 \\n  \\n 皆为凶宅。 \\n  \\n 已上皆凶，葬之则存亡无益，适足以腐骨败椁[缺]而已。 \\n  \\n 夫葬以左为青龙，右为白虎，前为朱雀，后为玄武。此言前后左右之四兽，皆自穴处言之。 \\n  \\n 玄武垂头。 \\n  \\n 垂头言自主峰渐装甲兵而下，如欲受人之葬也。受穴之处，浇水为流，置坐可安，始[合垂头格也。若注水即倾，立足不住，即为陡泻之地。《精华髓》云：人眠山上龙方住，水注堂心穴自安。亦其义也。 \\n  \\n  \\n 朱雀翔舞。 \\n  \\n 前山耸拔端特，活动秀丽，朝揖而有情也。 \\n  \\n 青龙蜿蜒。 \\n  \\n 左山活软帘净，展掌而情意婉顺也。若反抗倔强，突无僵硬，则非所谓蜿蜒矣。 \\n  \\n 白虎驯俯。 \\n  \\n 驯，善也，如人家蓄犬，驯扰而不致有噬主之患也。俯者低头俯伏之义，言柔顺而无蹲踞之凶也。《明堂经》云：龙播卧而不惊，是为吉形。虎怒蹲视，昂头不平，祸机中藏。又曰：白虎弯弯，光净圭山，角艮如卧角，圆如今环，虎具此形，乃得其真。半低半凶，头高尾藏，有缺有陷，折腰断梁，虎有此形，凶祸灾殃。 \\n  \\n  \\n 形势反此，法当破死。 \\n  \\n 四兽各有本然之体段，反此则不吉矣。 \\n  \\n 故虎蹲谓之衔尸。 \\n  \\n 右山势蹲，昂头视穴，如欲衔噬坟中之尸也。 \\n  \\n 龙踞谓之嫉生。 \\n  \\n 左山形踞，不肯降服，回头斜视，如有嫉妒之情。世俗多言龙昂虎伏，盖亦传习之误。昂当作降，大概龙虎俱以驯俯俯伏为吉。 \\n  \\n 玄武不垂者拒尸。 \\n  \\n 主山高昂，头不垂伏，如不肯受之葬而拒之也。 \\n  \\n 朱雀不舞者腾去。 \\n  \\n 前山反背无情，上正下斜，顺水摆窜，不肯盘旋朝穴，若欲飞腾而去也。 \\n  \\n 夫以支为龙虎者，来止迹乎冈阜，要如肘臂，谓之环抱。 \\n  \\n 此言平洋大地，左右无山以为龙虎，止有高田勾夹，故当求冈阜之来，踪土迹于隐隐隆隆之中，最要宽展，如人之肘臂，腕肉有情，明堂[缺]夷自为局垣，一龙一虎，如视之圆。言其形如步武，旋转自然，团簇环抱而恬软也。以水为朱雀者，衰旺系乎形应，忌乎湍激，谓之悲泣。 \\n  \\n  \\n 水在明堂，以其位乎前，故亦名朱雀，若池湖渊潭，则以澄清莹净为可喜，江河溪涧，则以屈曲之玄为有情。倘廉劫箭割，湍激悲泣，则为凶矣。由是观之，虽水之取用不同，关系乎形势之美恶则一也。盖有是形则有是应，故子孙衰旺，亦随之相感之理也。别有一般冬冬哄哄如擂鼓声音，得之反吉，又非湍激悲泣之比。 \\n  \\n  \\n 朱雀源于生气。 \\n  \\n 气为水母，有气斯有水。原其所始，水之流行，实生气之所为也。生气升而为云，降而为雨，山川妙用，流行变化，势若循环，无有穷已。是故山之与水，当相体用，不可须央离也。 \\n  \\n  \\n 派于未盛，朝于大旺。 \\n  \\n 派者，水之分也，朝者， \\n  \\n 水之合也。夫之水行，初分悬溜，始于一线之微，此水之未盛好。小流合大流，乃渐远而渐多，而至于会流总潞者，此水之大旺也。盖水之会由山之止，山之始乃水之起。能知水之大会，则知山之大尽。推其所始，究其所终，离其所分，合其所聚，置之心目之间、胸臆之内，总而思之，则大小无从而逃，地理可贯而尽矣。若夫《禹贡》之载九州，其大要则系于随山浚川这四字，如导水、导河、导漾之类，皆水之未盛也；如入于江、入于河、入一海者，皆水之大汪也，以其大势言之，则山川之起于西北，自一而生万也；水之聚于东南，合万而归一也。《禹贡》举天下之大者而言之，则始于近而终于远，自一里而至十里，由十里而至于足迹之所能及，推其册之起止，究其水之分合，是成小《禹贡》也。 \\n  \\n  \\n 泽其相衰，流于因谢。 \\n  \\n 泽谓所泽。《诗·彼泽之陂》注云：水所钟聚也。水既港蓄渊停则止，水势已煞，故曰衰流于因谢者，水盈科而进，则其停者已久，溢为余波，故曰谢。 \\n  \\n  \\n 以返不绝。 \\n  \\n 山之气运，随水而行，凡遇吉凶形势，若远着近，无不随感而应。然水之行也，不欲斜飞直控，反背无情，要得众砂节节拦截之玄，屈曲有情，而成不绝之运化也。 \\n  \\n  \\n 法每一折潴而后汇。 \\n  \\n 此言水去势，每于屈折处要有猪蓄，然亦不必尽泥穴前，但得一水，则亦可谓之游矣。善于作用者，穴前元辰直长，法以穴中沟头水论潴汇，每折中作斗，既潴而后汇去，可救初年无患，此亦是夺神功之妙也。 \\n  \\n  \\n 洋洋悠悠，顾我欲留。 \\n  \\n 此言水之去势，悠洋眷恋，有不忍遁去之情，顾我而欲留也。 \\n  \\n 其来无源，其去无流。 \\n  \\n 源深流长，不知其来；砂拦局密，不见其去。 \\n  \\n 经曰：山来水回，贵寿而财。 \\n  \\n 山来者，众山攒集；水回者，群流环会。此富贵寿考之穴也。 \\n  \\n 山囚水流，虏王灭候。 \\n  \\n 山囚，明堂逼塞不宽舒也；水流，元辰直溜不索纤也。生旺系乎形应，地理之法，不过山水向背为紧，向则为吉，背则为凶，故向坐有法，当取之于应照，。水路有法，当求之于曲折，他无兴焉。 \\n 　 \\n 杂篇 \\n 占山之法，以势为难，而形次之，方又次之。 \\n  \\n 千尺为势，百尺为形，势言阔远，形言浅近。然有大山大势，大寺大形，则当大作规模，高抬望眼，而后可以求之也。势有隐显，或去山势，从东趋形，从西结势，由左来穴，自右出势。又有佯诈穴，亦有花假，此所以为最难也。其次莫如形。有一二里为一形，此形之大者；也有只就局内结为蜂喋蛙蛤之类，此形之小者也。鹅凤相肖，狮虎相类，形若不真，穴仍由似？故形亦为难也。又其次莫如方。方者方位之说，谓某山来合坐作某方向之类是也。 \\n  \\n  \\n 势如万马自天而下，其葬王者。 \\n  \\n 此下言宾龙降势大略，可总括天下山成之行度，若欲逐一分类，则反包括不尽矣。其葬王者，言其贵也，不得拘之。 \\n  \\n 势如巨浪花，重岭叠障，千乘之葬。 \\n  \\n 峰峦层踏，如洪波巨浪，奔涌而来，当出千乘之贵。 \\n  \\n 势如降龙，水绕云从，爵禄三公。 \\n  \\n 星岚撑汉，踏衔而下，如龙之降也。及至歇处，山如云拥，水似带播，乌得不贵！ \\n  \\n 势如重屋，茂草乔木，开府建国。 \\n  \\n 真龙隆势，层层踏踏，如人家之重屋叠架，所以为贵也。 \\n  \\n 势如惊蛇，屈曲徐斜，灭亡家国。 \\n  \\n 横窜直播，行度畏缩而不条畅，死硬不委蛇，故葬者家亡国来灭。 \\n  \\n 势如矛戈，兵死形因。 \\n  \\n 尖利如矛叶，直硬如枪杆，故子孙多死于凶横非命。 \\n  \\n 势如流水，生人皆鬼。 \\n  \\n 顺泻直流，会无禁止之情，此游温之龙也，葬之者主少亡客死。 \\n  \\n 形如负峙，有城中峙，法葬其止，王侯崛起。 \\n  \\n 几结穴之处，负阴抱阳，前亲后倚，此总相立穴之大情也。负峙形如御屏，壁立崎急，不可扦穴，法当于平地，须龙贵朝真，而后可不谓负峙，便能如是之贵也。 \\n  \\n  \\n 形如燕察，法葬其曲，胙土分茅。 \\n  \\n 燕窠多于山腰，龙虎包裹，自成形局，入穴不见孤露，所以为贵。 \\n  \\n 形如侧垒，后冈远来，前应曲回，九棘三槐。 \\n  \\n 穴形偃诈，如垒之侧，玄武来上，前朝后应，委曲周回，法当就垒口扦之，主三公九卿之贵。 \\n  \\n 形如覆釜，其岭可富。 \\n  \\n 覆釜如五星中所谓釜金也，唯挨金下水空。今言形如覆金，则合葬麓，阴龙而阳穴也。若葬于巅，乃是以阴挨阴，不几于独阴不成之义乎！近来世俗正坐此病，无不葬垅于巅也，固有照天蜡烛及贯顶法多葬山岭，亦须有天然成穴方可下。 \\n  \\n  \\n 形如植冠，永昌且欢。 \\n  \\n 植冠言其形穴之尊严也。后仰前倚，壁立崎急，宜阡缓中。 \\n  \\n 形如投算，百事错乱。 \\n  \\n 山形如算，横直乱投，故凶。 \\n  \\n 形如乱衣，荡女淫妻。 \\n  \\n 山形剥落破碎，如乱衣之不整，故淫乱。 \\n  \\n 形如灰囊，灾舍焚仓。 \\n  \\n 大抵即内篇水泉砂砾之意，言生气不蓄之穴，得雨暂湿，雨止即干，如汤之淋灰，故凶。 \\n  \\n 形如覆舟，女病男因。 \\n  \\n 横冈无脉，中央四凹，无穴可扦，葬之则男女不利。 \\n  \\n 形如横几，子绝孙死。 \\n  \\n 玄武缩头，入首无脉，穴可扦。然有得几之正形者，乃水之所变，故出文章科第。世有卢相公祖、杨神童祖、方太监祖皆葬几形，盖未可以其凶而弃之也。 \\n  \\n  \\n 形如卧剑，诛夷逼督。 \\n  \\n 形狭而长，首脱而瘁，纯石剥落，丈理枯燥，故凶。然有剑形而出贵者，如石使相祖曾文遗下托手穴是也。 \\n  \\n 形如仰刀，凶祝伏逃。 \\n  \\n 形如鱼之摄，无肥厚气象，故凶。 \\n  \\n 牛卧马驰，蛮舞凤飞。 \\n  \\n 此言各得其本性而应形真。 \\n  \\n 媵蛇委蛇。 \\n  \\n 委蛇则为话蛇，故吉；直硬为死，则凶。 \\n  \\n 鼋鼍鱼鳖，以水别之。 \\n  \\n 四者皆水族，故以近水而应形真。 \\n  \\n 牛富凤贵。 \\n  \\n 牛出于土星，故富；风出于木星，故贵。 \\n  \\n 媵蛇凶危。 \\n  \\n 蛇心险有毒，故多凶。遇蛙蛤则贪婪而为小人，盖蛇之所陷也。逢蜈蚣、金龟、鸠鸟则畏谨而为君子，用欲陷于蛇也。古今阡蛇形地者何限，岂可例以凶危而不用乎！ \\n  \\n  \\n 形类百动，葬者非宜，四应前按，法同忌之。 \\n  \\n 形势止伏如尸居之不动，方可扦穴，若有不定，岂可用乎！非惟主山，但目前所见，飞定摆窜、于我无情者，悉当岂之。 \\n  \\n 夫势与形顺者吉，势与形逆者凶，势吉形凶，百[缺]一，势凶形吉，祸不诈日。 \\n  \\n 形势二者，皆以止伏为顺，飞走摆窜为逆。顺则吉，逆者凶。势吉形凶，尤可希一日之福；若势凶形吉，则祸不待终日。极言应之速也。 \\n  \\n 经曰：地有四势，气从八方。寅申巳亥，四势也；震离坎兑乾坤艮巽，八方也。 \\n  \\n 若但言地有四势，只有朱雀、玄武、青龙、白虎而已；气从八方，只有四正、四隅而已。两句下证之以寅申巳亥震离坎兑乾坤艮巽之说，则当以方位解之。四势为四长生，如火生寅、水生申、金木生于巳亥是也，八方为八势，东方震艮、南巽离、西方坤兑，北乾坎是也。又有所谓六秀六贵，分金三十吉龙并十六贵龙等说，皆原于此，是星势之所由兴也。 \\n  \\n  \\n 是故四势之山，生八方之龙，四势行龙，八方施生，一得其宅，吉庆荣贵。 \\n  \\n 四势者，陈石壁所谓五行生气之地；八方，八势方也。八龙不能自生，要得寅申巳亥五行之生气之地而后能施生也。其大意自亥位发始，即为生气之地，或从亥上经过亦是，余可类推。但此之生气与内外篇之言生气不同。 \\n  \\n  \\n 土圭测其方位，玉尺度其远迩。 \\n  \\n 土圭所以辨方正位，其制见于《周礼》；玉尺所以度量远迹，其数生于黄钟。今台司度日影以定侯，多用此制也。 \\n  \\n 夫葬乾者，势欲起伏而长，形欲阔厚而方；葬坤者，势欲连辰而不倾，形欲广厚而长平；葬艮者，势欲委蛇而顺，形欲高峙而峻；葬巽者，势欲峻而秀，形欲锐而雄葬震者，势欲缓而起，形欲耸而峨；葬离者，势欲驰而穷，形欲起而崇；葬兑者，势欲天来而坡垂，形欲方广而平夷；葬坎者，势欲曲折而长，形欲秀直而昂。此言八分之山，必欲合如是之形势，然后为吉。夫天下山川行度，千变万化，岂有一定之理哉？何者不欲起伏而长，阔厚而方，宁独乾之一山如是哉？此只言其大概耳。是以形势为上，而方位次之。必欲如此，又何异于刻舟求剑者乎！[缺]存之以侯参考。 \\n  \\n  \\n 盖穴有三吉，葬直六凶，天光下临，地德上载。 \\n  \\n 天光地德前见。 \\n  \\n 藏神合朔，神迎鬼避，一吉也。 \\n  \\n 神，吉神；鬼，凶煞。朔谓岁月日时。言藏神合乎吉朔也。神迎鬼避，得吉年月也。 \\n  \\n 阴阳冲合，五土四备，二吉也。目力之巧，工力之具，趋全避缺，增高举国下，三吉也。 \\n  \\n 解见前。 \\n  \\n 阴阳差错为一凶，岁时之乖为二凶。 \\n  \\n 此言葬日不得方向年月之通利。 \\n  \\n 力小图大为三凶。 \\n  \\n 生人福力浅薄，而欲图王侯之地，是不量力度德也。然此亦不可泥。 \\n  \\n 凭福恃势为四凶。 \\n  \\n 凭见在之福，恃当今之势，富贵之家，自谓常如今日，而不深虑有父母之丧者，不思尽力以求宜隐之地，但苟焉宠变而已，正程子之所谓唯欲掩其目之不见，反以阴阳之理为无足[缺]，可胜道哉！《魏志》：管辂遇征东将军毋丘俭之墓，叹曰：松柏虽茂，无形可文，碑通虽美，无后可守，玄武垂头，青龙无足，白虎衔尸，朱雀悲泣，四危已备，法当灭族。后果如其言。又《左氏春秋传》鲁文公十三年：邾文公卜迁于绎，史曰：利于民，不利于君。公曰：苟利于民，孤之利也。左右曰：命可长也，君何弗为？公曰：命在养民，民苟利矣，迁也吉莫如之。遂迁。五月，公果卒。然固有数焉。而阴阳之理，亦有所定矣。 \\n  \\n  \\n 僭上带下为五凶。 \\n  \\n 僭上方庶人坟墓不得如大官司制度，贫家行丧不得效富室眩耀，及不得作无益华靡，亡者无益，存者招祸。逼下为俭不中礼，怪吝鄙涩，父母坟墓不肯即时尽作用之法，因循苟且，致生凶变。作用者，谓如作明堂，通水道，及夫截庞去滞，增高益下，阵水蔽风之类，皆是也。 \\n  \\n  \\n 变应怪见为六凶。 \\n  \\n 上言天时人事本能全美。或有吉地吉穴，主人儒滞不葬，或是非争竞而害成，或贫病兼忧而不能举。或明师老死不复再来，或停丧久远而兵炎不测，或子孙参差而人事不齐，或官事牢狱而不复可为，或日怠日忘竟成置，或全家绝灭同归暴露，是皆因葬不即举而变见多端也。呜呼，为人者可不凛凛然而知戒谨乎哉！ \\n  \\n  \\n 经曰：穴吉葬凶，与弃尸同。 \\n  \\n 言形势虽吉，而葬不得穴，或葬已得穴，而不知深浅之度，皆与委而弃之者何以异哉！《锦囊》一书，其大概专以生气为主，即太极为之体也；其次分为枝城，即阴阳为之用也；又其次日风水、曰止聚，曰形势，曰骨脉；又其次则验文理之秀异，明作用之利宜。学者当熟读玩味，则知景纯之心法矣。 \\n 　 \\n 此文本取材自钱建文制作电子书 \\n 　"}
