{"章节": "算学启蒙总括（元）朱世杰", "正文": " \\n  \\n 算学启蒙总括 \\n （元）朱世杰 \\n 　 \\n  \\n 释九数法 \\n  \\n —一如一，一二如二，二二如四。一三如三，二三如六，三三如九。一四如四，二四如八，三四一十二，四四一十六。一五如五，二五一十，三五一十五，四五二十，五五二十五。一六如六，二六一十二，三六一十八，四六二十四，五六三十，六六三十六。一七如七，二七一十四，三七二十一，四七二十八，五七三十五，六七四十二，七七四十九。一八如八，二八一十六，三八二十四，四八三十二，五八四十，六八四十八，七八五十六，八八六十四。一九如九，二九一十八，三九二十七，四九三十六，五九四十五，六九五十四，七九六十三，八九七十二，九九八十一。 \\n  \\n 九归除法 \\n  \\n 一归如一进，见一进成十。二一添作五，逢二进成十。三一三十一，三二六十二，逢三进成十。四一二十二，四二添作五，四三七十二，逢四进成十。五归添一倍，逢五进成十。六一下加四，六二三十二，六三添作五，六四六十四，六五八十二，逢六进成十。七一下加三，七二下加六，七三四十二，七四五十五，七五七十一，七六八十四，逢七进成十。八一下加二，八二下加四，八三下加六，八四添作五，八五六十二，八六七十四，八七八十六，逢八进成十。九归随身下，逢九进成十。 \\n  \\n 斤下留法 \\n  \\n 一退六二五，二留一二五，三留一八七五，四留二五，五留三一二五，六留三七五，七留四三七五，八留单五，九留五六二五，十留六二五，十一留六八七五，十二留七五，十三留八一二五，十四留八七五，十五留九三七五。 \\n  \\n 明纵横诀 \\n 一纵十横，百立千僵。千十相望，万百相当。满六已上，五在上方。六不积聚，五不单张。言十自过，不满自当。若明此诀，可习“九章”。 \\n 大数之类 \\n  \\n 一、十、百、千、万、十万、百万、千万，万万曰亿，万万亿曰兆，万万兆曰京，万万京曰陔，万万陔曰秭，万万秭曰壤，万万壤曰沟，万万沟曰涧，万万涧曰正，万万正曰载，万万载曰极，万万极曰恒河沙，万万恒河沙曰阿僧祗，万万阿僧祗曰那由他，万万那由他曰不可思议，万万不可思议曰无量数。 \\n  \\n 小数之类 \\n  \\n 一、分、厘、毫、丝、忽、微、纤、沙。万万尘曰沙，万万埃曰尘，万万渺曰埃，万万漠曰渺，万万模糊曰漠，万万逡巡曰模糊，万万须臾曰逡巡，万万瞬息曰须臾，万万弹指曰瞬息，万万刹那曰弹指，万万六德曰刹那，万万虚曰六德，万万空曰虚，万万清曰空，万万净曰清。千万净，百万净，十万净，万净，千净，百净，十净，一净。 \\n  \\n 求诸率类 \\n 两求铢二十四乘，铢求两二十四除。斤求两身外加六，两求斤身外减六。秤求斤身外加五，斤求秤身外减五。据物卖钱而用乘，据钱买物而用除。 \\n  \\n 斛斗起率 \\n 量起于圭，十圭谓之一撮，十撮谓之一抄，十抄谓之一勺，十勺谓之一合，十合谓之一升，十升谓之一斗，十斗谓之一斛。 \\n 斤秤起率 \\n 衡起于黍。十黍谓之一絫，十絫谓之一铢，六铢谓之一分，四分谓之一两，十六两谓之一斤，十五斤谓之一秤，三十斤谓之一钧，四钧谓之一硕。 \\n  \\n 端匹起率 \\n 度起于忽。十忽谓之一丝，十丝谓之一毫，十毫谓之一厘，十厘谓之一分，十分谓之一寸，十寸谓之一尺，十尺谓之一丈。 \\n 匹率。端率。 \\n 田亩起率 \\n 田起于忽。十忽谓之一丝，十丝谓之一毫，十毫谓之一厘，十厘谓之一分，十分谓之一亩，百亩谓之一顷。三百步谓之一里。 \\n 古法圆率 \\n 周三尺，径一尺。 \\n 刘徽新术 \\n 周一百五十七尺，径五十尺。 \\n 冲之密率 \\n 周二十二尺，径七尺。 \\n 明异名诀 \\n 二分之一为中半，三分之一为少半，三分之二为太半，四分之一为弱半，四分之三为强半。 \\n 明正负术 \\n 其同名相减，则异名相加；正无入负之，负无入正之。其异名相减，则同名相加；正无入正之，负无入负之。 \\n 明乘除段 \\n  \\n 长平相并曰和，长平相减曰较。长平相乘曰积，自相称之曰幂。同名相乘曰正，异名相乘为负。平除长为小长，长除平为小平。小长平相并曰小和，小长平相减余小较，小长平相乘得一步为小积。 \\n  \\n 明开方法 \\n 置积为实，及方廉隅，同加异减开之。 \\n 纵横因法 \\n 此法从来向上因，但言十者过其身，呼如本位须当作，知算纵横数目真。 \\n 身外加法 \\n 算中加法最堪夸，言十之时就位加，但遇呼如身下列，君从法式定无差。 \\n 留头乘法 \\n 留头乘法别规模，起首先从次位呼，言十靠身如隔位，通临头位破身铺。 \\n 身外减法 \\n 减法根源必要知，即同求—一般推，呼如身下须当减，言十从身本位除。 \\n 九归除法门 \\n 实少法多从法归，实多满法进前居。常存除数专心记，法实相停九十余。但遇无除还头位，然将释九数呼除。流传故泄真消息，求一穿韬总不如。 \\n  \\n  \\n 　 \\n 　"}
