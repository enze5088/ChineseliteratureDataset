{"章节": "集异记（南朝宋）郭季产", "正文": " \\n 集异记 \\n  \\n （南朝宋）郭季产 \\n 　 \\n  \\n 兖州人船行，忽见水上有浮锁，牵取得数许丈，乃得一白牛。与常牛无异，而形甚光鲜可爱。知是神物，乃放之。牛于是入水，锁亦随去。御览九百 \\n 吴郡二字类聚引有吴泰能筮。会稽卢氏书钞引作有人失博山香炉；使泰筮之。泰曰：“此物质虽为金，其象实山，有树非林，有孔非泉，阊阖兴风，时发青烟，乃香炉也。”语其主处，求即得之矣。书钞一百三十五类聚七十御览七百三 \\n 阳平宋谨，善解梦。有孙氏求官，睡得梦，双凤集其两拳。以问谨。谨曰：“凤皇非梧桐不栖，非竹实不食。卿当大凶，非苴杖即削杖也。”后孙氏果遭母丧。御览四百广记二百七十六 \\n 张天锡在凉州，梦一绿色狗，形甚长，从地东南来，欲啮张，张床上避之，乃堕地。后符坚遣苟长广记引作苌往破张，着绿地锦袍，从东南门入，皆如梦焉。并同上 \\n 宋中山刘玄，居越城。三字广记引有曰?，忽见一人着乌裤褶来，取火照之。面首无七孔，面莽傥然。乃请师筮之。师曰：“此是君家先世物，久则为魅，杀人；及其未有眼目，可早除之！”已上十二字依广记引补刘因执缚，刀斫数下，变为一枕，乃是其先祖时枕也。御览七百七广记三百六十八 \\n 广平游先期妄见一人，广记引作广平游先朝丧其妻见一人着赤裤褶，知是魅，乃以刀斫之，乃死。良久方变，是所常着屐也。御览六百九十八广记三百六十八 \\n 丹阳张承先家，有鬼，长为其主取物。会有客须莼二斗，鳢鱼二十头；鬼将一小儿，持篮至骠骑街十字路，令小儿睡，觉，看篮中已有莼鳢。御览七百六十四又九百八十 \\n 丹阳张承先家，有一鬼，为张偷得一箭筒，语之，慎勿至新亭射，此三井陶家物。张以借佗，鬼骂欲烧物，御览引作屋张驰取还，乃止。书钞一百二十六御览三百五十 \\n 刘登往经坟冢边，曰我偶○饼。徐即为办置林间，有十余鬼，皆焦头来摸饼。书钞一百四十四 \\n 广陵士甲，市得一宅，但闻中有捶铃声，昼辄止。后遂见其真形，乃是其故人。问曰，何以常捶铃？答曰，我典使君药物，故夜持时耳。问白昼曰何以不持时？曰：白曰是使道之夜。因别而去。御览三百三十八 \\n 会稽照诞入海采菜，于山上暴之。夜，忽见群鬼张目切齿，欲来击诞；诞奋刀砍之，见鬼悉披麻。历乃就诞乞少紫菜；诞不为与。御览九百八十"}
