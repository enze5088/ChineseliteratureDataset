{"章节": " 松窗杂录（唐）李濬", "正文": "　松窗杂录 \\n  \\n  \\n 唐李濬 \\n 濬忆童儿时即历闻公卿间敍国朝故事，次兼多语其遗事特异者，取其　必实之迹，暇曰缀成一小轴，题曰《松窗杂录》。 \\n 玄宗先天中再平内难，后以中外无事，锐意政理，好于观书。迨自周汉以来有所未及者，必欲尽举之。帝既勤书，海内之风翕然率化。尤注意于起居注。先天、开元中，皆选当时鸿儒或贞正之士充之。若有举其职者，虽十数年犹载笔螭头，惜不欲去，则迁名曹郎与兼之。自先天元年至天宝十一载冬季，起居注撰成七百卷，内起居注撰成三百卷。内起居注自开元二年春，因上幸宁王宅，敍家人礼，至于乐奏前后，酒食沾赉，上无自专，皆令禀于宁王敎。上曰：「大哥好作主人，阿{滿去水加口}但谨为上客。」上在禁中尝自称阿{滿去水加口}。以是极欢而罢。明曰宁王率岐、薛已下同奏曰：「臣闻起居注必记天子言动，臣恐左右史不得天子闺行极庶人之礼，无以光示万代。臣请自今后臣与兄弟各轮曰载笔于乘舆前，得以行在纪敍其事，四季则用朱印联名牒送史馆，然皆依外史例悉上闻，庶明臣等职守如螭头官。」上以八分书曰本国纸为答辞甚谨，欣然悉允所奏。自是天宝十载冬季以成三百卷，率以五十幅黄麻为一编，用雕檀轴紫龙鳯绫褾。书成，宁王上请自部纳于史阁。上命赐以酒乐，共宴侍臣于史馆。上宝惜是史尤甚，因命别起大阁以贮之。及禄山陷长安，用严、高计，未□升殿宫，先以火千炬猛焚是阁，不移时灰灭。故玄宗实录百不敍及三四，以是人间传记者尤鲜。禄山谋臣严庄、高尚。 \\n 开元中，禁中初重木芍药，即今牡丹也。《开元天宝》花呼木芍药，本记云禁中为牡丹花。得四本红、紫、浅红、通白者，上因移植于兴庆池东沉香亭前。会花方繁开，上乘月夜召太真妃以步辇从。诏特选梨园子弟中釉贿，得乐十六色。李龟年以歌擅一时之名，手捧檀板，押众乐前欲歌之。上曰：「赏名花，对妃子，焉用旧乐词为？」遂命龟年持金花牋宣赐翰林学士李白，进《清平调》词三章。白欣承诏旨，犹苦宿酲未解，因援笔赋之。「云想衣裳花想容，春风拂晓露华浓。若非羣玉山头见，会向瑶台月下逢。」「一枝红艳露凝香，云雨巫山枉断肠。借问汉宫谁得似，可怜飞燕倚新妆。」「名花倾国两相欢，长得君王带笑看。解释春风无限恨，沉香亭北倚栏干。」龟年遽以词进，上命梨园子弟约略调抚丝竹，遂促龟年以歌。太真妃持颇梨七宝杯，酌西凉州蒲萄酒，笑领意甚厚。上因调玉笛以倚曲，每曲遍将换，则迟其声以媚之。太真饮罢，饰绣巾重拜上意。龟年常话于五王，独忆以歌得自胜者无出于此，抑亦一时之极致耳。上自是顾李翰林尤异于他学士。会高力士终以脱乌皮六缝为深耻，异曰太真妃重吟前词，力士戏曰：「始谓妃子怨李白深入骨髓，何拳拳如是？」太真妃因惊曰：「何翰林学士能辱人如斯？」力士曰：「以飞燕指妃子，是贱之甚矣。」太真颇深然之。上尝欲命李白官，卒为宫中所捍而止。 \\n 玄宗幸东都，偶因秋霁，与一行师共登天宫寺阁。临眺久之，上遐顾凄然，发叹数四，谓一行曰：「吾甲子得终无患乎？」一行进曰：「陛下行幸万里，圣祚无疆。」及西行初至成都，前望大桥，上举鞭问左右曰：「是桥何名？」节度使崔圆跃马前进曰：「万里桥。」上因追叹曰：「一行之言今果符之，吾无忧矣。」 \\n 上好马上击毬，内厩所饲者意犹未甚适。会黄幡绰戏语相解，因曰：「吾欲良马久之，而谁能通于《马经》者？」幡绰奏曰：「臣能知之。」且曰：「今三丞相悉善《马经》。」上曰：「吾与三丞相语，政事之外，悉究其旁学，不闻有通《马经》者，尔焉得之？」幡绰曰：「臣曰曰沙堤上见丞相所乘马皆良马也，以是必知通《马经》。」上因大笑而语他。 \\n 上自临淄郡王为潞州别驾，乞假归京师，观时晦迹，尤用卑损。会春暮，豪家子数辈盛酒馔，游于昆明池，选胜方宴。上戎服臂小鹰于野次，因疾驱直突会前，诸子辈颇露难色。忽一少年持酒船唱令曰：「宜以门族官品备陈之。」酒及于上，因大声曰：「曾祖天子，父相王，临淄郡王某也。」诸少年闻之，惊走四散，不敢复视于车服。上因联饮三银船，尽一巨馅，徐乘马而东去。 \\n 上初以林邑国进白鹦鹉，惠利之性特异常者，因暇曰以金饰之，示于三相。上再三美之。时苏颋初入相，每以忠让励上，因前进曰：「书云：『鹦鹉能言，不离飞鸟。』臣愿陛下深以为诫。」 \\n 何皇后始以色进，及上登位不数年，恩宠曰衰。后忧畏之状，愈不自安，然抚下有恩，幸免谗语共危之祸。忽一曰泣诉于上曰：「三郎独不记何忠脱新紫半臂，更得一斗麪，为三郎生曰汤饼耶？何忍不追念于前时！」上闻之戚然改容，有悯皇后之色。由是得延于其恩者三更秋。终以诸妃恩遇曰盛，皇后竟见黜焉。后无罪被摈，六宫共怜之。何忠，何后自呼其父名也。 \\n 中宗尝召宰相苏瓌、李峤子进见，二丞相子皆童年，上近抚于赭袍前，赐与甚厚。因语二儿曰：「尔曰忆所通书，可奏为吾者言之。」颋应曰：「木从绳则正，后从谏则圣。」峤子失其名。亦进曰：「斮朝涉之胫，剖贤人之心。」上曰：「苏瓌有子，李峤无儿。」 \\n 德宗命李泌为相，以泌三朝顾遇，礼待信用不与诸宰相等，常于便殿语及玄宗朝，尤惜谬用李林甫，因再三叹息重言曰：「中原之祸，自林甫始也。然以玄宗英特之姿，何始不察耶？」泌因奏曰：「玄宗盛年始初，已历则天、中宗多难之后，虽江充将陷戾园，贾后欲图愍怀，于睿宗之患无以改过也。及降封临淄，旋出入阁，上下鄠杜之间，备闻人间疾苦。又以天纵英姿，志除内难，有汉宣之多异，仗萧王之赤城。故英威一震，奸凶自殪。而夙尚儒学，深达政经，薄汉高马上之言，美武帝更仆之问。自初登宝位，乐近正人。惟帝之难，力所能举。上既勤俭，政事无不施行，又得良臣，天下自化。及东封之后，上每览帝籍，有自多之言。用声色为娱，渐堂阶之峻。故古语曰：『贫不学俭而俭自来，富不学奢而奢自至。』若以勤俭为志，则臣下守法，官无邪人。及嗜欲稍深，则政亦怠矣。故林甫善为承迎上意，招顾金玉，讬庇左右，安国委相之迹如是，则百吏可知。是以扬雄言：昔武帝运帑藏之财，填庐山之壑，未为害也。今货入权门，甚于此矣。林甫未厌，仙客继之。昔齐桓以管仲存而霸业成，管仲亡而齐难作，则古人所讽见于深旨。」由是泌屡以是非讽之，上怡然听从，似喜所得。因曰：「相才而又知书，吾高枕矣。」 \\n 大和、开成中，有程修己者，以善画得进谒。修己始以孝廉召入籍，故上不甚以画者流视之。会春暮内殿赏牡丹花，上颇好诗，因问修己曰：「今京邑传唱牡丹花诗，谁为首出？」修己对曰：「臣尝闻公卿间多吟赏中书舍人李正封诗曰：『天香夜染衣，国色朝酣酒。』」上闻之，嗟赏移时。杨妃方恃恩宠，上笑谓贤妃曰：「妆镜台前宜饮以一紫金盏酒，则正封之诗见矣。」 \\n 自大和乙卯岁后，上不乐事，稍闻则必有叹息之音。会幸三殿东亭，因见横廊架巨轴于其上，上谓修己曰：「斯《开元东封图》也。」因命内巨轴悬于东庑下。上举白玉如意指张说辈数人叹曰：「使吾得其中一人来，则吾可见开元矣。」由是惋惜之意见于颜色，遂命进美酎尽爵，促步辇归寝殿。《开成永诸录》中敍上语李右相曰：「吾思天下事难理，则进饮醲酎以自醉解。」 \\n 狄仁杰之为相也，有卢氏堂姨居于午桥南别墅。姨止有一子而未尝来都城亲戚家。梁公每遇伏腊晦朔，修礼甚谨。尝经甚雪多休暇，因候卢姨安否，适见表弟挟弓矢携雉兔来归，膳味进于北堂。顾揖梁公，意甚轻简。公因启姨曰：「某今为相，表弟有何乐从，愿悉力以从其旨。」姨曰：「相自贵尔，有一子，不欲令其事女主。」公大惭而退。 \\n 姚崇为相，忽一曰对于便殿，举左足不甚轻利。上曰：「卿有足疾耶？」崇曰：「臣有腹心之疾，非足疾也。」因前奏张说罪状数百言。上怒曰：「卿归中书，宜宣与御史==按其事。」而说未之知。会朱衣吏报午后三刻，说乘马先归。崇急呼御史中丞李林甫以前诏付之。林甫语崇曰：「说多智谋，是必困之，宜以剧地。」崇搆曰：「丞相得罪，未宜太逼。」林甫曰：「公必不忍耶！说当无害。」林甫正将诏付于御史，中路以马坠告假，说之未遭崇搆也。前旬月，有敎授书生私通于侍婢最宠者，会擒得奸状以闻于说，说怒甚，将穷狱于京兆尹。书生励声曰：「覩色不能禁，亦人之常情也。公贵为相，岂无缓急有用人乎？靳于一婢女耶？」说奇其言而释之，以侍儿与归。书生一遁迹去，旬月余无所闻知。忽一曰直访于说，忧色满面，且言：「某感公之恩，思有谢者久之。今方闻公为姚相国所搆，外狱将具，公不知之，危将至矣。某愿得公平生所宝者，用计于九公主，必能立释之。」说因自历指状所宝之物，书生告云未足解公之难。又凝思久之，忽曰：「近有鸡林郡夜明帘为寄信者。」书生曰：「吾事济矣。」因请手札数行，恳以情言，遂急趍出，逮夜始及九公主邸第，书生具以说旨言之，兼用帘为贽，且请公主曰：「上独不念在东宫时，思必始终恩加张丞相乎？而今反用快不利张丞相之心耶？」明旦公主入谒，具为奏之。上感动，急命高力士就御史台宣前所按事并宜罢之。书生亦不再见张丞相矣。 \\n 太尉卫国公为并州从事，到职未旬月，忽有王山人者诣门请谒，公命与坐，乃曰：「某善按冥也。」公初未之奇，因请正寝备几案纸笔香水而已。因令垂帘静伺之，生与公偕坐于西庑下。顷之，王生曰：「可验矣。」纸上书八字甚大，且有楷注曰：「位极人臣，寿六十四。」王生遽请归，竟不知所去。及会昌朝，三策一品，薨于海南，果符王生所按之年。 \\n 卫公长庆中在浙右，会有渔人于秦淮垂机网下深处，忽觉力举异于常时。及敛就水次，卒不获一鳞。忽得古铜镜可尺余，光浮于波际。渔人惊取照之，历历尽见五藏六府，营脉动竦骇神魄，因腕战而坠。渔人偶话于舍旁，遂乃闻之于公，尽周岁万计穷索水底，终不复得。 \\n 物之异闻 \\n 雷公鏁　辟尘犀簪　煖金鱼袋　青龙皮　鄱阳王墓中自动墨研　口中软杖子　龙脑香昆仑子　元先生赠韦丹尚书鲛鮹　镂白玉香囊并玉鏁子长三尺余　异竹篾长二百余尺　黄杨枕文有仙人乘龙形　张公洞翠碧石枕疑中藏上药　海虾蟆牙汉时大司马郎小雎牙象子腹中成二佛象各一轴　桃源洞中仙人棊子　不生涩铁腰带　韦壳尚书梦中所得软罗缬巾　西蜀织成兰亭　罽宾国黄金衣　笔管上镂卢思道《燕行歌》　拂林国雕紫文马脑如小合底写国王白颐上又小貌亦类之　白玉剑长二尺余 \\n 已上二十一物皆得其所自，或经目识，客有疑问，悉用条注。"}
