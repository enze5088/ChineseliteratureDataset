{"章节": "太玄經上", "正文": "  \\n 太玄經上 \\n 　 \\n  \\n 　 \\n 玄首序 \\n 馴乎玄，渾行無窮正象天。陰陽（土比）,以一陽乘一統，萬物資形。方州部家，三位疏成。曰陳其九九，以爲數生，贊上群綱，乃綜乎名。八十一首，歲事鹹貞。 \\n 玄測序 \\n 盛哉日乎，炳明離章，五色淳光。夜則測陰，晝則測陽。晝夜之測，或否或臧。陽推五福以類升，陰幽六極以類降。升降相關，大貞乃通。經則有南有北，緯則有西有東。巡乘六甲，輿鬥相逢。曆以記歲，而百谷時雍。 \\n 中：陽氣潛萌于黃宮，信無不在乎中。 \\n 初一：昆侖磅礴，幽。測曰：昆侖磅礴，思之貞也。 \\n 次二：神戰于玄，其陳陰陽。測曰：神戰于玄，善惡並也。 \\n 次三：龍出於中，首尾信，可以爲中庸。測曰：龍出於中，見其造也。次四：庳虛無因，大受性命，否。測曰：庳虛之否，不能大受也。 \\n 次五：日正于天，利用其辰作主。測曰：日正於天，貴當位也。 \\n 次六：月闕其摶，不如開明於西。測曰：月闕其摶，賤始退也。 \\n 次七：酋酋，火魁頤，水包貞。測曰：酋酋之包，任臣則也。 \\n 次八：黃不黃，覆秋常。　測曰：黃不黃，失中德也。 \\n 上九：顛靈氣形反。測曰：顛靈之反，時不克也 \\n 周：陽氣周神而反乎始，物繼其彙。 \\n 初一：還于天心，何德之僭，否。測曰：也還心之否，中不恕也。 \\n 次二：植中樞，周無隅。測曰：植中樞。立督慮也。 \\n 次三：出我入我，吉凶之魁。測曰：出我入我不可不懼也。 \\n 次四：帶其鈎鞶，錘以玉環。測曰：帶其鈎鞶，自約束也。 \\n 次五：土中其廬，設其金輿，厥戒渝。測曰：廬金戒渝，小人不克也。 \\n 次六：信周其誠，上亨於天。測曰：信周其誠，上通也。 \\n 次七：豐淫見其朋還于蒙，不克從。測曰：豐淫見朋，不能從也。 \\n 次八：還過躬外，其禍不大。測曰：還過躬外，禍不中也。 \\n 上九：還於喪，或棄之行。測曰：還於喪，其道窮也。 \\n 礥（賢）：陽氣微動，動而礥礥，物生而難。 \\n 初一：黃純於潛，不見其畛，藏郁於泉。測曰：黃純於潛，化在嘖也。 \\n 次二：黃不純，屈於根。測曰：黃不純，失中適也。 \\n 次三：赤子扶扶，元貞有終。測曰：赤子扶扶，父母詹也。 \\n 次四：拔我不德，以力不克。測曰：拔我不德，力不堪也。 \\n 次五：拔車山淵，宜於大人。測曰：拔車山淵，大位力也。 \\n 次六：將其車，入於丘虛。　測曰：將車入虛，道不得也。 \\n 次七：出險登丘。或牽之牛。測曰：出險登丘，莫之代也。 \\n 次八：車不拔，骭軸折。測曰：車不拔，躬自賊也。 \\n 上九：崇崇高山，下有川波其人有輯航，可與過其。測曰：高山大川，不輯航不克也。 \\n 閑：陽氣閑于陰，礥然物鹹見閑。 \\n 初一：蛇伏於泥，無雄有雌。終莫受施。測曰：蛇伏於泥，君不君也。 \\n 次二：閑其藏，固珍寶。測曰：閑其藏，中心淵也。 \\n 次三：關無鍵，舍金管。測曰：關無鍵，盜入門也。 \\n 次四：拔我輗軏，小得利小征。測曰：拔我輗軏，貴以信也。 \\n 次五：礥而閑而，拔我奸而，非石如石，厲。測曰：礥閑如石，其敵堅也。 \\n 次六：閑黃垁，席金笫。測曰：閑黃垁，以固德也。 \\n 次七：跙跙，閑於遽篨，或寢之廬。測曰：跙跙之閑惡在舍也。 \\n 次八：赤臭播關，大君不閑，克國乘家。測曰：赤臭播關，恐入室也。 \\n 上九：閑門以終，虛。測曰：閑門以虛，終不可實也。 \\n 少：陽氣澹然施於淵物謙然能自韯。 \\n 初一：冥自少，眇於謙。測曰：冥自少，不見謙也。 \\n 次二：自少不至，懷其恤。測曰：自少不至，謙不誠也。 \\n 次三：動韯其得，人主之式。測曰：韯其得，其謙貞也。 \\n 次四：貧貧，或妄之振。測曰：貧貧妄振，不能守正也。 \\n 次五：地自沖，下於川。測曰：地自沖，人之所聖也。 \\n 次六：少持滿，今盛後傾。測曰：少持滿何足盛也。 \\n 次七：貧自究，利用見富。測曰：貧自究，富之聘也。 \\n 次八：貧不貧，人莫之振。測曰：貧不貧，何足敬也。 \\n 上九：密雨溟沐，潤於枯瀆，三日射穀。測曰：密雨射穀，謙之敬也。 \\n 戾：陽氣孚微，物各乖離，而觸其類。 \\n 初一：虛既邪，心有傾。測曰：虛邪心傾懷不正也。 \\n 次二：正其腹，引其背，酋貞。測曰：正其腹，中心定也。 \\n 次三：戾其腹，正其背。測曰：戾腹正背，中外爭也。 \\n 次四：夫妻反道，維家之保。測曰：夫妻反道各有守也。 \\n 次五：東南射兕，西北其矢。測曰：東南射兕，不得其首也。 \\n 次六：準繩規矩，不同其施。測曰：準繩規矩，乖其道也。 \\n 次七：女不女，其心予，覆夫諝。測曰：女不女，大可醜也。 \\n 次八：殺生相午，中和其道。測曰：殺生相午，中爲界也。 \\n 上九：倉靈之雌，不同宿而離失則歲之功乖。測曰：倉靈之雌，失作敗也。 \\n 上：陽氣育物於下，鹹射地而登乎上。 \\n 初一：上其純心，挫厥鏩鏩。測曰：上純其心，和以悅也。 \\n 次二：上無根，思登于天，穀在於淵。測曰：上無根，不能自活也。 \\n 次三：出於幽谷，登於茂木，思其珍榖。測曰：出穀登木，知方向也。 \\n 次四：卽上不貞,無根繁榮,孚虛名。測曰：卽上不貞,妄升也。 \\n 次五：鳴鶴升自深澤,階天不作。測曰：鳴鶴不作有諸中也。 \\n 次六：升於堂,顛衣到裳,廷人不慶。測曰：升堂顛到,失大衆也。 \\n 次七：升於顛台,或拄之材。測曰：升台得拄,輔拂堅也。 \\n 次八：升于高危,或斧之梯。測曰:升危斧梯,失士民也。 \\n 上九：棲于菑初亡後得基。測曰：棲菑得基後得人也。 \\n 幹：如人鑽乎堅,鉿然有穿. \\n 初一：丸鑽鑽于內隟厲。測曰：丸鑽於內,轉丸非也。 \\n 次二：以微幹正,維用軌命。測曰：以微幹正,維大諫微也。 \\n 次三：箝鍵挈挈,匪貞。測曰：箝鍵挈挈,幹祿回也。 \\n 次四：幹言入骨,時貞。測曰：幹骨之時,直其道也。 \\n 次五：蚩蚩,幹於丘飴,或錫之壞。測曰：蚩蚩之幹錫不好也。 \\n 次六：幹幹於天貞馴。測曰：幹幹之貞,順可保也。 \\n 次七：河戟解解,遘。測曰：河戟解解,不容道也。 \\n 次八：赤舌燒城,吐水於缾。測曰：赤舌燒城,君子以解祟也。 \\n 上九：幹于浮雲,從墜於天。測曰：幹於浮雲,乃從天墜也。 \\n 狩（爻守）：陽氣強內而弱外,物鹹扶而進乎大. \\n 初一：自我匍匐，好是冥德。測曰：匍匐冥德，若無行也。 \\n 次二：熒狩狧狧，不利有攸往。測曰：滎狩狧狧，多欲往也。 \\n 次三：卉炎於狩，宜於丘陵。測曰：卉炎丘陵，短臨長也。 \\n 次四：狩於酒食，肥無譽。測曰：狩於酒食，仕無方也。 \\n 次五：狩有足，讬堅榖。測曰：狩有足，位正當也。 \\n 次六：獨狩逝逝，利小不利大。測曰：獨狩逝逝，不可大也。 \\n 次七：白日臨辰，可以卒其所聞。測曰：白日臨辰，老得勢也。 \\n 次八：蚤虱之狩，厲。測曰：蚤虱之狩，不足賴也。 \\n 上九：全狩，絭其首尾，臨於淵。測曰：全狩之絭恐遇害也。 \\n 羨：陽氣贊幽，推包羨爽，未得正行。 \\n 初一：羨于初其次迂塗。測曰：羨于初後難正也。 \\n 次二：羨於微，克復可以爲儀。測曰：羨微克復，不遠定也。 \\n 次三：羨于塗，不能直如。測曰：羨于塗，不能直行也。 \\n 次四：羨權正，吉人不幸。測曰：羨權正，善反常也。 \\n 次五：孔道夷如，蹊路微如，大輿之憂。測曰：孔道之夷，奚不遵也。 \\n 次六：大虛既邪，或直之，或翼之，得矢夫。測曰：虛邪實夫，得賢臣也。 \\n 次七：曲其故，迂其塗厲之訓。測曰：曲其故，爲作意也。 \\n 次八：羨其足濟於溝瀆，面貞。測曰：羨其足，避凶事也。 \\n 上九：車軸折，其衡抈，四馬就括，高人吐血。測曰：軸折吐血，不可悔也。 \\n 差：陽氣蠢辟於東，帝由羣雍，物差其容。 \\n 初一：微失自攻，端。測曰：微失自攻，人未知也。 \\n 次二：其所好,將以致其所惡。測曰：其所好,漸以差也。 \\n 次三：其亡其亡將至於暉光。測曰：其亡其亡震自衛也。 \\n 次四：過小善善,不克。測曰：過小善,不能至大也。 \\n 次五：過門折入,得彼中行。測曰：過門折入,近複還也。 \\n 次六：大跌,過其門,不入其室。測曰：大跌不入誠可患也。 \\n 次七：累卵業嶪,懼貞安。測曰：累卵業業,自危作安也。 \\n 次八：足累累,其步躟躍,輔銘滅麋。測曰：足累累,履過不還也。 \\n 上九：過其枯城或蘖青青。測曰：過其枯城，改過更生也。 \\n 童：陽氣始窺，物僮然鹹未有知。 \\n 初一：顓童不寤，會我蒙昏。測曰：顓童不寤，恐終晦也。 \\n 次二：錯于靈蓍，焯於龜資出泥入脂。測曰：錯蓍焯龜，比光道也。 \\n 次三：東辰以明，不能以行。測曰：東辰以明，奚不逝也。 \\n 次四：或後前夫，先錫之光。測曰：或後前夫，先光大也。 \\n 次五：蒙柴求兕，其得不美。測曰：蒙柴求兕，得不慶也。 \\n 次六：大開惟幕，以引方客。測曰：大開惟幕，覽衆明也。 \\n 次七：修侏侏，比于朱儒。測曰：洙侏之修無可爲也。 \\n 次八：或擊之，或刺之，修其玄鍳，渝。測曰：擊之刺之，過以衰也。 \\n 上九：童麋觸犀，灰其首。測曰：童麋觸犀，還自累也。 \\n 增：陽氣蕃息，物則增益，日宣而殖。 \\n 初一：聞貞增默，外人不得。測曰：聞貞增默，識內也。 \\n 次二：不增其方，而增其光，冥。測曰：不增其方，徒飾外也。 \\n 次三：木以止漸增。測曰：木止漸增，不可蓋也。 \\n 次四：要不克，或增之戴。測曰：要不克，可敗也。 \\n 次五：澤庳其容，衆潤攸同。測曰：澤庳其容，謙虛大也。 \\n 次六：朱車燭分，一日增我三千，君子慶，小人傷。測曰：朱車之增小人不當也。 \\n 次七：增其高，刃其峭，丘貞。測曰：増高刃峭，於損皆行也。 \\n 次八：兼貝以役，往益來　。測曰：兼貝以役前慶後亡也。 \\n 上九：崔嵬不崩，賴彼岟崥。測曰：羣士橿橿也。 \\n 銳：陽氣岑以銳，物之生也鹹專一而不二。 \\n 初一：蟹之郭索，後引黃泉。測曰：蟹之郭索，心不一也。 \\n 次二：銳一無不達。測曰：執道必也。 \\n 次三：狂銳蕩。測曰：狂銳之蕩，不能處一也。 \\n 次四：銳于時，無不利。測曰：銳于時，得其適也。 \\n 次五：銳其東，忘其西，見其背，不見其心。測曰：銳東忘西不能回避也。 \\n 次六：銳醜，含于五軌萬鍾，貞。測曰：銳於醜，福祿無量也。 \\n 次七：銳於利忝惡至。測曰：銳於利，辱在一方也。 \\n 次八：銳其銳，救其敗。測曰：銳其銳，恐轉作殃也。 \\n 上九：陵崢岸峭，陁。。測曰：陵崢岸峭，銳極必崩也。 \\n 達：陽氣枝枝條出，物莫不達。 \\n 初一：中冥獨達，迥迥不屈。測曰：中冥獨達內曉無方也。 \\n 次二：迷腹達目。迷腹達目以道不明也。 \\n 次三：蒼木維流，厥美可以達於瓜苞。測曰：蒼木維流，內恕以量也。 \\n 次四：小利小達，大迷，扁扁不救。測曰：小達大迷，獨曉隅方也。 \\n 次五：達於中衢，小大無迷。測曰：達於中衢，道四通也。 \\n 次六：大達無畛，不要止洫作，否。測曰：大達無畛，不可徧從也。 \\n 次七：達於砭割，前亡後賴。測曰：達於砭割，終以不廢也。 \\n 次八：迷目達腹。測曰：迷目達腹，外惑其內也。 \\n 上九：達於咎，貞終譽。測曰：達咎終譽，善以道退也。 \\n 交：陽交于陰，陰交于陽物登明堂，矞矞皇皇 \\n 初一：冥交于神齊，不以其貞。測曰：冥交不貞，懷非含慚也。 \\n 次二：冥交有孚，明如。測曰：冥交之孚，信接神明也。 \\n 次三：交于木石。測曰：交于木石不能向人也。 \\n 次四：往來熏熏，得亡之門。測曰：往來熏熏，與神交行也。 \\n 次五：交於鶯猩，不獲其榮。測曰：交於鶯猩，鳥獸同方也。 \\n 次六：大圈閎閎，小圈交之我有靈肴，與爾肴之。測曰：小大之交待煥光也。 \\n 次七：交于鳥鼠，費其資黍。測曰：交于鳥鼠，徒費也。 \\n 次八：戈矛往來以其貞不悔。測曰：戈矛往來征不可廢也。 \\n 上九：交于戰伐，不貞覆於城猛則噉。測曰：交于戰伐，奚可遂也。 \\n 耎：陽氣能剛能柔，能作能休，見難而縮。 \\n 初一：赤卉方銳，利進以退。測曰：赤卉方銳，退以動也。 \\n 次二：耎其心，作疾。測曰：耎其心，中無勇也。 \\n 次三：耎其　，守其節，雖勿肆，終無拂。測曰：耎其　，體不可肆也。 \\n 次四：耎其哇，三歲不噣。測曰：耎哇不噣，時數失也。 \\n 次五：黃菌不誕，俟于慶雲。測曰：黃菌不誕，俟求耦也。 \\n 次六：縮失時，或承之菑。測曰：縮失時，坐逋後也。 \\n 次七：詘其節，執其術，共所歾。測曰：詘節共歾，內有主也。 \\n 次八：窾枯木，丁沖振其枝，小人有耎，三卻鈎羅。測曰：窾木之振小人見侮也。 \\n 上九：悔縮，往去來複。測曰：悔縮之複，得在後也。 \\n 徯：陽氣有徯，可以進而進，物鹹得其願。 \\n 初一：冥賊徯天，凶。測曰：冥賊之徯，時無吉也。 \\n 次二：冥德徯天，昌。測曰：冥德之徯，昌將日也。 \\n 次三：徯後時。測曰：徯而後之，解也。 \\n 次四：詘其角，直其足維以徯穀。測曰：屈角直足，不伎刺也。 \\n 次五：大爵集于宮庸，小人庳徯空。測曰：宮庸之爵，不可空得也。 \\n 次六：徯福貞貞，食于金。測曰：徯福貞貞，正可服也。 \\n 次七：徯禍介介，凶人之郵。測曰：徯禍介介，輿禍期也。 \\n 次八：不禍禍，徯天活我。測曰：禍不禍，非厥訧也。 \\n 上九：徯尫尫，天撲之顙。測曰：徯尫之撲，終不可治也。 \\n 從：陽躍于淵、于澤、于田、于嶽，物企其足。 \\n 初一：日幽嬪之，月冥隨之，基。測曰：日冥月隨，臣應基也。 \\n 次二：方出旭旭，朋從爾醜。測曰：方出朋從，不知所之也。 \\n 次三：人不攻之，自然證。測曰：人不攻之，自然證也。 \\n 次四：鳴從不藏，有女承其血匡，亡。測曰：鳴從之亡，奚足朋也。 \\n 次五：從水之科，滿。測曰：從水之科，不自越也。 \\n 次六：從其目，失其腹。測曰：從目失腹，欲丕從也。 \\n 次七：拂其惡，從其淑，雄黃食肉。測曰：拂惡從淑，救凶也。 \\n 次八：從不淑，禍飛不逐。測曰：從不淑，禍不可訟也。 \\n 上九：從徽徽，乃升於階，終。測曰：從徽徽，後得功也。 \\n 進：陽引而進，物出溱溱，開明而前。 \\n 初一：冥進否，作退母。測曰：冥進否，邪作退也。 \\n 次二：進以中刑，大人獨見。測曰：進以中刑，刑不可外也。 \\n 次三：狂章章，不得中行。。測曰：狂章章，進不中也。 \\n 次四：日飛懸陰，萬物融融。測曰：日飛懸陰，君道隆也。 \\n 次五：進以欋疏，或杖之扶。測曰：進以欋疏，制于宗也。 \\n 次六：進以高明，受址無疆。測曰：進以高明，其道迂也。 \\n 次七：進非其以，聽咎窒耳。測曰：進非其以，毀滋章也。 \\n 次八：進于淵，君子用船。測曰：進淵用船，以道行也。 \\n 上九：逆馮山川，三歲不還。測曰：逆馮山川，終不可長也。 \\n 釋：陽氣和震，圜煦釋物，鹹稅其枯，而解其甲。 \\n 初一：動而無名酋。測曰：動而無名不可得名也。 \\n 次二：動于向景。測曰：動于向景，不足觀聽也。 \\n 次三：風動雷興，從其高崇。測曰：風動雷興動有爲也。 \\n 次四：動之丘陵，失澤朋。測曰：動之丘陵，失下危也。 \\n 次五：和釋之脂，四國之夷。測曰：和釋之脂，民說無疆也。 \\n 次六：震於庭，喪其和貞。測曰：震於庭，和正俱亡也。 \\n 次七：震震不侮，濯漱其訽。測曰：震震不侮，解恥無方也。 \\n 次八：震於利顛仆死。測曰：震於利，與死行也。 \\n 上九：今獄後穀，終說桎梏。測曰：今獄後谷，於彼釋殃也。 \\n 格：陽乞內壯，能格乎羣陰，攘而卻之。 \\n 初一：格內善，失貞類。測曰：格內善，中不宵也。 \\n 次二：格內惡，幽貞。測曰：格內惡，幽貞妙也。 \\n 次三：裳格鞶鈎，渝。測曰：裳格鞶鈎，無以制也。 \\n 次四：畢格禽，鳥之貞。測曰：畢格禽，正法位也。 \\n 次五：膠漆釋，弓不射，角不離。測曰：膠漆釋，信不結也。 \\n 次六：息金消石，往小來奕。測曰：息金消石，美日大也。 \\n 次七：格其珍類，龜縞厲。測曰：格其珍類，無以自匡也。 \\n 次八：格彼鞶堅，君子得時小人鬄憂。測曰：格彼鞶堅，誼不得行也。 \\n 上九：郭其目，鱎其角，不庳其體，濮。測曰：郭目鱎角，還自傷也。 \\n 夷:陽氣傷,鬄陰無救瘣,物則平易。 \\n 初一：載幽貳，執夷內。測曰：載幽執夷，易其內也。 \\n 次二：陰夷，冒於天罔。測曰：陰夷冒罔，疏不失也。 \\n 次三：柔，嬰兒于號，三日不嗄。測曰：嬰兒于號，中心和也。 \\n 次四：夷其牙，或，飲之徒。測曰：夷其牙，食不足嘉也。 \\n 次五：中夷，無不利。測曰：中夷之利，其道多也。 \\n 次六：夷於廬，其宅丘虛。測曰：夷幹廬，厥得亡也。 \\n 次七：幹柔幹弱，離木艾金，夷。測曰：幹柔，柔勝強也。 \\n 次八：夷其角，厲。測曰：夷其角，以威傷也。 \\n 上九：夷其耇，利敬病年，貞。測曰：夷耇之貞懸事向也。 \\n 樂：陽氣出奧，舒疊得以和淖，物咸喜樂。 \\n 初一：獨樂款款，及不遠。測曰：獨樂款款，淫其內也。 \\n 次二：樂不可支，辰於天。測曰：樂不可支，以時歲也。 \\n 次三：不宴不雅，嘄呱啞咋，號咷倚戶。測曰：不宴不雅，禮樂廢也。 \\n 次四：拂其系，絕其纗，佚厥心。測曰：拂系絶纗也。 \\n 次五：鐘鼓喈喈，管弦嚌嚌，或承之衰。測曰：鐘鼓喈喈樂後悲也。 \\n 次六：大樂無間，民神禽鳥之般。測曰：大樂無間，無不懷也。 \\n 次七：人嘻完暿，天之要期。測曰：人嘻鬼嘻，稱樂畢也。 \\n 次八：嘻嘻自懼，亡後愆虞。測曰：嘻嘻自懼，終自保也。 \\n 上九：極樂之機，不移日而悲。測曰：極樂之機，信可悔也。 \\n 爭：陰氣泛施，不偏不頗，物輿爭訟，各遵其儀。 \\n 初一：爭不爭，隱冥。測曰：爭不爭，道之素也。 \\n 次二：嚇河臞。測曰：嚇河之臞，何可個也。 \\n 次三：爭射齦齦。測曰：爭射齦齦，君讓鄰也。 \\n 次四：爭利，不酋貞。測曰：小利不絕，正道乃昏也。 \\n 次五：爭於逵，利於無方。測曰：爭幹逵，爭處中也。 \\n 次六：臂膊脛如，股腳瞋如，維身之疾。測曰：臂膊脛如，臣大隆也。 \\n 次七：爭於及矛　革由。用亨于王前行。測曰：幹矛之爭，衛君躬也。 \\n 次八：狼盈口，矢在其後。測曰：狼盈口，不顧害也。 \\n 上九：兩虎相牙，知掣者全。測曰：兩虎相牙，知所掣也。 \\n 務：陰氣勉務，物鹹若其心而摠其事。 \\n 初一：始務無方，小人亦用罔。測曰：始務旡方，非小人所理也。 \\n 次二：新鮮自求，珍潔精其芳，君子攸行。測曰：新鮮自求，光於已也。 \\n 次三：不拘不掣其心腐且敗。測曰：不拘不掣，其體不全也。 \\n 次四：見矢自升，利羽之朋，蓋戴事載。測曰：矢及蓋道然也。 \\n 次五：蜘蛛之務，不如蠶之緰。測曰：蜘蛛之務，無益於人也。 \\n 次六：華實芳若，用則臧若。測曰：華芳用臧，利當年也。 \\n 次七：喪其芳，無攸往。測曰：喪其芳也，德以衰也。 \\n 次八：中黃免於禍，貞。測曰：黃中免禍，和之正也。 \\n 上九：務成自敗，雨成自隊。測曰：務成自敗，非厥命也。 \\n 事：陽氣大勖昭職，物則信信各致其力。 \\n 初一：事無事，至無不事。測曰：事無事以道行也。 \\n 次二：事在樞，不咎不訁奏,喪其哲符。測曰：不咨不訁奏,其知亡也。 \\n 次三：時往時來,間不容犛。測曰：時時來,不知趣也。 \\n 次四：男女事,不代之字。測曰：男女事,非厥務也。 \\n 次五：事其事,王假之食。測曰：事其事職所任也。 \\n 次六：任大自事,方來不救。測曰：任大自事,奚可堪也。 \\n 次七：丈人扶孤,豎子提壼。測曰：丈人扶孤,小子知方也。 \\n 次八：女男事,十年不誨。測曰：女男事,終家不亨也。 \\n 上九：到耳順止,事貞。測曰：到耳順止,逆聞順行也。 \\n 更：陽氣既飛，變勢易形，物改其靈。 \\n 初一：冥化否貞，若性。測曰：冥化否貞，少更方也。 \\n 次二：時七時九，軫轉其道。測曰：時七時九，不失當也。 \\n 次三：化白於泥，淄。測曰：化白於泥變不明也。 \\n 次四：更之小得，用無不利。測曰：更之小得，民所望也。 \\n 次五：童牛角馬，不今不古。測曰：童牛角馬，變天常也。 \\n 次六：入水載車，出水載杭，宜於於之更。測曰：車杭出入其道更也。 \\n 次七：更不更，以作病。測曰：更不更，不能自臧也。 \\n 次八：駟馬跙跙，能更其禦。測曰：駟馬跙跙，更禦乃良也。 \\n 上九：不終其德，三歲見代。測曰：不終之儀，不可久長也。 \\n 斷：陽氣強內而剛外,動能有決斷。 \\n 初一：斷心滅斧，冥其規矩。測曰：斷心滅斧，內自治也。 \\n 次二：冥斷否，在塞耳。測曰：冥斷否，中心疑也。 \\n 次三：決其聾鼻至　，利以治穢。測曰：決其聾鼻至　，利以有謀也。 \\n 次四：斷我否，食非其有，恥。測曰：斷我否，食可恥也。 \\n 次五：大腹決，其骨脫，君子有斷，小人以活。測曰：大腹決脫，斷的有理也。 \\n 次六：決不決，爾仇不闊，乃後有鉞。測曰：決不決，辜及其身也。 \\n 次七：庚斷甲，我心孔碩，乃後有鑠。測曰：庚斷甲，誼斷仁也。 \\n 次八：勇侏之傠，盜蒙決夬。測曰：盜蒙之決，妄斷也。 \\n 上九：斧刃蛾蛾，利匠人之貞。測曰：蛾蛾之斧，利征亂也。 \\n 毅：陽氣方良，毅然敢行，物信其志。 \\n 初一：懷威滿虛。測曰：懷威滿虛，道德亡也。 \\n 次二：毅于心腹，貞。測曰：毅于心腹，內堅剛也。 \\n 次三：戴威滿頭，君子不足，小人有餘。測曰：戴威滿頭，小人所長也。 \\n 次四：君子說器，其言柔且毅。測曰：君子說器，言有方也。 \\n 次五：不田而轂，毅於楝祿。測曰：不田而轂，食不當也。 \\n 次六：毅于棟柱，利安大主。測曰：國任強也。 \\n 次七：觥羊之毅，鳴不類。測曰：觥羊之毅，言不法也。 \\n 次八：毅于禍貞，君子攸名。測曰：毅於禍貞，不可幽蔀也。 \\n 上九：豕希毅其牙，發以張弧。測曰：豕希毅其牙，吏所獵也。 \\n 裝：陽氣雖大用事，微陰據下，裝而欲去。 \\n 初一：幽裝，莫見之行。測曰：幽裝莫見，心己外也。 \\n 次二：哥鳥　鵝慘於冰,翼彼南風,內懷其乘。測曰：哥鳥　鵝之慘,懷憂無快也。 \\n 次三：往其志,或承之喜。測曰：往其志,遇所快也。 \\n 次四：軍鳥　雞朝飛足卒　於北，嚶嚶相和不輟食。測曰：軍鳥　雞朝飛，何足賴也。 \\n 次五：鴻裝於淄，飲食頤頤。測曰：鴻裝于淄，大將得志也。 \\n 次六：經六衢，周九路，不限其行，賈。測曰：經六衢，商旅事一也。 \\n 次七：裝無離，利征咎。測曰：裝無離，禍且至也。 \\n 次八：季仲播軌，泣於道，用送厥往。測曰：季仲播軌，送其死也。 \\n 上九：裝於昏。測曰：裝于昏，尚可避也。 \\n 衆：陽氣信高懷齊，萬物宜明，嫭大衆多。 \\n 初一：冥兵始，火入耳，農輟穀，屍將班于田。測曰：冥兵之始，始則不臧也。 \\n 次二：兵無刃，師無陳，麟或嬪之，溫。測曰：兵無刃，德服無方也。 \\n 次三：軍或累車，丈人摧孥，內蹈之瑕。測曰：軍或累車，廟戰內傷也。 \\n 次四：虎虓振廞，豹勝其私，否。測曰：虎虓振廞，如鷹之楊也。 \\n 次五：躆戰喈喈，若熊若螭。測曰：躆戰喈喈，恃力作王也。 \\n 次六：大兵雷霆，震其耳，維用詘腹。測曰：大兵雷霆，威震無疆也。 \\n 次七：旌旗絓羅，幹銊蛾蛾，師孕唁之哭且目買。測曰：旌旗絓羅，大恨民也。 \\n 次八：兵衰衰，見其病，不見輿屍。測曰：兵衰衰，不血刃也。 \\n 上九：。測曰：也。 \\n 密：陽乞親天，萬物丸蘭，鹹密無間。 \\n 初一：窺之無間，大幽之門。測曰：窺之無間，密無方也。 \\n 次二：不密不比，我心卽次。測曰：不密不比，違厥鄉也。 \\n 次三：密於親，利以作人。測曰：密于親，爲利臧也。 \\n 次四：密於腥臊，三日不覺，殽。測曰：密於腥臊，小惡通也。 \\n 次五：密密不罅，嬪於天。測曰：密密不罅，並天功也。 \\n 次六：大惡之比，或益之恤。測曰：大惡之比，匹異同也。 \\n 次七：密有口，小鰓。大君在，無後。測曰：密口小鰓，賴君逹也。 \\n 次八：琢齒依齦，三歲無君。測曰：琢齒依齦，君自撥也。 \\n 上九：。測曰：也。 \\n 親：陽方仁愛，全真敦篤，物鹹親睦。 \\n 初一：親非其膚，其志齦齬。測曰：親非其膚，中心閑也。 \\n 次二：孚其內，其志資戚。測曰：孚其內，人莫間也。 \\n 次三：螟蛉不屬，蜾臝取之，不迓漁侮。測曰：螟蛉不屬，失其體也。 \\n 次四：賓親於禮，飲食幾幾。測曰：賓親於禮，賓主偕也。 \\n 次五：厚不厚，比人將走。測曰：厚不厚，失類無方也。 \\n 次六：厚厚，君子秉鬥。測曰：厚厚君子，得人無疆也。 \\n 次七：高亢其絲，庳於從事。測曰：位高事庳，德不能也。 \\n 次八：肺附幹餱，其幹己良，君子攸弜。測曰：肺附之行，不我材也。 \\n 上九：童親不貞。測曰：童親不貞，還自荄也。 \\n 斂：陽氣大滿於外，微陰小斂於內。 \\n 初一：小斂不貨，利用安人正國。測曰：小斂不貨，其道富也。 \\n 次二：墨斂韱韱，　我匪貞。測曰：墨斂韱韱，非所以無也。 \\n 次三：見小勿用，以我扶疏。測曰：見小勿用，俟我大也。 \\n 次四：斂利小刑，小進大退。測曰：斂利小刑，其政退也。 \\n 次五：畜盤而衍，繭純于田。測曰：畜盤繭純，不奪時也。 \\n 次六：閔而綿而，作大元而，小人不戒。測曰：閔綿之戒，不識微也。 \\n 次七：夫牽于車，妻爲剝荼，利於王姑，不利公家，病。測曰：牽車剝荼，斂之資也。 \\n 次八：大斂大顛。測曰：大斂之顛，所斂非也。 \\n 上九：斂于時，利圉極菑。測曰：斂于時，奚可幾也。 \\n 強：陽氣純剛幹幹，萬物莫不強梁。 \\n 初一：強中否貞，無攸用。測曰：強中否貞，不可與謀也。 \\n 次二：鳳鳥于飛，修其羽，君子于辰，終莫之圉。測曰：鳳鳥于飛，君子得時也。 \\n 次三：柱不中，梁不隆，大廈微。測曰：柱不中，不能正基也。 \\n 次四：爰聰爰明，左右壃壃。測曰：爰聰爰明庶士方來也。 \\n 次五：君子強梁以德，小人強梁以力。測曰：小人強梁，得位益憂也。 \\n 次六：克我強梁，于天無疆。測曰：克我強梁，大美無基也。 \\n 次七：金剛肉柔，血流于田。測曰：金剛肉柔，法太傷也。 \\n 次八：強其衰，勉其弱。測曰：強其衰，勉白強也。 \\n 上九：太山撥，梁柱折，其人顛且蹶。測曰：山撥梁折，終以猛也。 \\n 睟：陽氣袀睟清明，物鹹重光，保厥昭陽。 \\n 初一：睟於內，清無穢。測曰：睟於內，清無穢也。 \\n 次二：冥駁冒睟，胹於中。測曰：冥駁冒睟，中自應也。 \\n 次三：目上於天，耳下於淵，恭。測曰：目上耳下，聰察極也。 \\n 次四：小人慕睟，失祿貞。測曰：小人慕睟，道不得也。 \\n 次五：睟于幽黃，元貞無方。測曰：睟于幽黃，正地則也。 \\n 次六：大睟承愆，易。測曰：大睟承愆，小人不克也。 \\n 次七：睟辰愆，君子補愆。測曰：睟辰愆，善補過也。 \\n 次八：睟惡無善。測曰：睟惡無善，終不可佐也。 \\n 上九：睟終永初，貞。測曰：睟終之貞，誠可嘉也。 \\n 盛：陽氣隆盛充塞，物窴然盡滿厥意。 \\n 初一：盛不墨，失冥德。測曰：盛不墨，中不自克也。 \\n 次二：作不恃，克大有。測曰：作不恃，稱玄德也。 \\n 次三：懷利滿匈，不利大公。測曰：懷利滿匈，營利門也。 \\n 次四：小盛臣臣，大人之門。測曰：小盛臣臣，事仁賢也。 \\n 次五：何福滿肩，提禍揮揮。。測曰：何福提禍，小人之道也。 \\n 次六：天賜之光，大開之疆，于謙有慶。測曰：天賜之光，謙大有也。 \\n 次七：乘火寒泉至，。測曰：乘火寒泉，禍不遠也。 \\n 次八：挹于滿熒，幾後之傾。。測曰：挹于滿，幾不免也。 \\n 上九：極盛不救，禍降自天。測曰：極盛不救，天道反也。 \\n 居：陽方踞膚赫赫，爲物城郭，萬物鹹度。 \\n 初一：匪譽匪咎，克守厥家。。測曰：匪譽厞咎，其道常也。 \\n 次二：家無壺，婦承之姑，或洗之塗。。測曰：家無壺，無以相承也。 \\n 次三：長幼序，子克父。。測曰：子克父，乃能有興也。 \\n 次四：見豕右堂，狗緊之迒。。測曰：見豕在堂，其體不慶也。 \\n 次五：舳艫調安，利富貞。測曰：舳艫安何，順其疆也。 \\n 次六：外其井竈，三歲見背。測曰：外其井竈，三歲不享也。 \\n 次七：老父擐車，少女提壺，利考家。測曰：老父擐車，其體乃壯也。 \\n 次八：反其幾，雙其朼，其家不旨。測曰：反幾雙朼，家用不臧也。 \\n 上九：株生蘗，其種不絕。測曰：株生蘗，其類乃長也。 \\n 法：陽氣高懸厥法，物仰其墨，莫不被則。 \\n 初一：造法不法。測曰：造法不法，不足用也。 \\n 次二：摹法以中，克。測曰：摹法以中，衆之所共也。 \\n 次三：準繩不甫，亡其規矩。測曰：準繩不甫，其用爽也。 \\n 次四：準繩規矩，莫違我施。測曰：準繩規矩，由身行也。 \\n 次五：繘陸陸，缾窴腹，井潢洋，終不得食。測曰：缾窴腹，非學方也。 \\n 次六：于紀於綱，示以貞光。測曰：于紀於綱，大統明也。 \\n 次七：密綱離於淵，不利於鱗。測曰：密綱離淵，苛法張也。 \\n 次八：正彼有辜，格我無邪。測曰：正彼有辜，歐而至也。 \\n 上九：井無干，水直衍，匪溪匪穀，終於愆。測曰：井無干，法妄恣也。 \\n 應：陽氣極于上，陰信萌乎下上下相應。 \\n 初一：六幹羅如，五枝離如。測曰：六幹羅如，附離君也。 \\n 次二：上曆施之，下律和之，非則否。測曰：上施下和，璣匪其真也。 \\n 次三：一旋從一橫，天綱罠罠。測曰：一從一橫，經緯陳也。 \\n 次四：援我罘罟，絓羅於野，至。測曰：援我罘罟，不能以仁也。 \\n 次五：龍翰于天，貞栗其鱗。測曰：龍翰之栗，極懼墜也。 \\n 次六：熾承於天，冰萌於地。測曰：承天萌地，陽始退也。 \\n 次七：日強其衰，應蕃貞。測曰：日疆其衰，惡敗類也。 \\n 次八：極陽征陰，不移日而應。測曰：極陽征陰，應其發也。 \\n 上九：元離之極，君子應以大稷。測曰：元離之極，不可遏也。 \\n   \\n  "}
{"章节": "太玄經下", "正文": "  \\n 太玄經下 \\n 　 \\n  \\n 　 \\n 迎：陰氣誠形乎下，物鹹遡而迎之。： \\n 初一：迎他匪並，無貞有邪。測曰：迎他匪應，緋所與並也。 \\n 次二：蛟潛於淵，陵卵化之，人或陰言，百姓和之。測曰：蛟潛之化，中精誠也。 \\n 次三：精微往來，妖先靈覺。測曰：精微往來，妖咎征也。 \\n 次四：裳有衣襦，男子目珠，婦人啑鈎，貞。測曰：裳有衣襦，陰感陽也。也。 \\n 次五：黃乘否貞。測曰：黃乘否貞，不可與朋也。 \\n 次六：玄黃相迎，其意感感。測曰：玄黃相迎，以類應也。 \\n 次七：遠之（目後），近之掊，迎父迦逅。測曰：遠（目後）近掊，失父類也。 \\n 次八：見血入門，捬迎中庭。測曰：見血入門，以賢自衛也。 \\n 上九：濕迎床足，累於嬙屋。測曰：濕迎床足，顛在內也。 \\n 遇：陰氣始來，陽氣始往，往來相逢。 \\n 初一：幽遇神及師，夢貞。測曰：幽遇神，思得理也。 \\n 次二：衝衝兒遇，不定之諭。測曰：衝衝兒遇，不肖子也。 \\n 次三：不往不來，得士女之貞。測曰：不往不來，士女則也。 \\n 次四：（亻圉）（亻圉），兌人遇雨，曆。測曰：兌人遇雨，還自賊也。 \\n 次五：田遇禽，人莫之禁。測曰：田遇禽，誠可勉也。 \\n 次六：俾蛛罔，罔遇蠭，利雖大，不得從。測曰：俾之罔，害不遠也。 \\n 次七：振其角，君父遇辱，匪正命。測曰：振其角，直道行也。 \\n 次八：兩兕鬥，一角亡，不勝喪。測曰：兩兕鬥，亡角喪也。 \\n 上九：或氐其角，遇下毀足。測曰：或氐其角，何可當也。 \\n 竈：陰雖沃而灑之，陽猶熱而龢之。 \\n 初一：竈無實，乞於鄰。測曰：竈無實，有虛名也。 \\n 次二：黃鼎介，其中裔，不飲不食，孚無害。測曰：黃鼎介，中廉貞也。 \\n 次三：竈無薪，黃金瀕。測曰：竈無薪，有不用也。 \\n 次四：鬲實之食，得其勞力。測曰：鬲實之食，時我奉也。 \\n 次五：鼎大可觴，不齊不荘。測曰：鼎大可觴，饗無意也。 \\n 次六：五味龢調如美如，大人之饗。測曰：味龢之饗，宰輔事也。 \\n 次七：脂牛正肪，不濯釜而烹，則歐歍之疾至。測曰：脂牛歐歍，不絜志也。 \\n 次八：食其委，雖噭不毀。測曰：食其委，蒙厥德也。 \\n 上九：竈滅其火，唯家之禍。測曰：竈滅其火國之賊也。 \\n 大：陰虛在內，陽蓬其外，物與盤蓋。 \\n 初一：淵潢洋，包無方，冥。測曰：淵潢洋，資裹無方也。 \\n 次二：大其慮，躬自鑢。測曰：大其慮，爲思所傷也。 \\n 次三：大不大，利以成大。測曰：大不大，以小作基也。 \\n 次四：大其門郊，不得其刀，鳴虛。測曰：大其門郊，實去名來也。 \\n 次五：包荒以中，克。測曰：包荒以中，督九夷也。 \\n 次六：大失小，多失少。測曰：大失小，禍由微也。 \\n 次七：大奢迂，自削以觚，或益之餔。測曰：奢迂斥削，能自非也。 \\n 次八：豐牆峭址，三歲不築，崩。測曰：豐牆峭址，崩不遲也。 \\n 上九：丈佟以蔑，否出天外。測曰：大終以蔑，小爲大資也。 \\n 廓：陰氣瘱而怠之，陽猶恢而廓之。 \\n 初一：廓之恢之，不正其基。測曰：廓之恢之，始基傾也。 \\n 次二：金幹玉楨，廓於城。測曰：金幹玉楨，蕃輔正也。 \\n 次三：廓無子，室石婦。測曰：廓無子，焉得後生也。 \\n 次四：恢其門戶，用圉寇虜。測曰：恢其門戶，大經營也。 \\n 次五：天門大開，恢堂之階，或生之差。測曰：天門大開，德不能滿堂也。 \\n 次六：維豐維崇，百辟馮馮，伊德攸興。測曰：維豐維崇，茲太平也。 \\n 次七：外大杚，其中失。君子至野，小人入宅。測曰：外大杚，中無人也。 \\n 次八：廓其外，虛其內，利鼓鉦。測曰：廓外虛內，乃能有聞也。 \\n 上九：極廓于高庸，三歲無童。測曰：極廓高庸，終無所臣也。 \\n 文：陰斂其質，陽散其文，文質班班，萬物粲然。 \\n 初一：袷襀何縵，玉貞。測曰：袷隤何縵，文在內也。 \\n 次二：文蔚質否。測曰：文蔚質否，不能俱睟也。 \\n 次三：大文彌樸，孚似不足。測曰：大文彌朴，質有餘也。 \\n 次四：斐如邠如，虎豹文如，匪天之享，否。測曰：斐邠之否，奚足譽也。 \\n 次五：炳如彪如，尚文昭如，車服庸如。測曰：彪如在上，天文炳也。 \\n 次六：鴻文無范恣於川。測曰：鴻文無範，恣意往也。 \\n 次七：雉之不祿，而雞藎穀。測曰：雉之不祿，難幽養也。 \\n 次八：雕韱縠布，亡于時文則亂。測曰：雕韱縠布，徒費日也。 \\n 上九：極文密密，易以黼黻。測曰：極文之易，當以質也。 \\n 禮：陰在下而陽在上,上下正體,物與有禮。 \\n 初一:履于跂,後其祖裲。測曰:履於歧,退其親也。 \\n 次二:目穆穆,足肅肅,乃貫以棘。側曰:穆穆肅肅,敬出心也。 \\n 次三:畫象成形,孚無成。測曰:畫象成形,非其真也。 \\n 次四:孔鴈之儀,利用登階。測曰:孔鴈之儀,可法則也。 \\n 次五:懷其違,折其匕,過喪錫九矢。測曰:懷違折匕,貶其祿也。 \\n 次六:魚鱗差之,乃大施之,帝用登於天。測曰:魚鱗差之,貴賎位也。 \\n 次七：出禮不畏，入畏。測曰：出禮不畏，人所棄也。 \\n 次八：冠戚月醜履全履。測曰：冠戚履賎，不可不上也。 \\n 次九：戴無首，焉用此九。測曰：無首之戴，焉所往也。 \\n 逃：陰乞章強，陽氣潛退，萬物將亡。 \\n 初一：逃水之夷，滅其創迹。。測曰：逃水之夷，迹不創也。 \\n 次二：心惖惖，足金舄，不志溝壑。測曰：心惖惖，義不將也。 \\n 次三：兢其股，鞭其馬，寇望其戶，逃利。測曰：兢股鞭馬，近有見也。 \\n 次四：喬木維摐，飛鳥過之，或止降。測曰：喬木之鳥，欲止則降。 \\n 次五：見　鷕踤于林，獺入於淵，征。測曰：見鷕及獺，深居逃凶也。 \\n 次六：多田不婁，費我膎功。測曰：多田不婁，費力亡功也。 \\n 次七：見於累，後乃克飛。測曰：見於累，幾不足高也。 \\n 次八：頸加於矰，維糸羽其繩。測曰：頸加維糸羽，毋自勞也。 \\n 次九：利逃餅跰，盜德嬰城。測曰：盜德嬰城，何至逃也。 \\n 唐：陰氣茲來，陽氣茲往，物且蕩蕩。 \\n 初一：唐于內，勿作厲。測曰：唐於內，無執守也。 \\n 次二：唐處冥，利用東征。測曰：唐冥之利，利明道也。 \\n 次三：唐素不貞，亡彼瓏玲。測曰：亡彼瓏玲，非爾所也。 \\n 次四：唐無適，道義之辟。測曰：唐無適，惟義予也。 \\n 次五：奔鹿懷鼷，得不訾。測曰：奔鹿懷鼷，不足功也。 \\n 次六：唐不獨足，代天班祿。測曰：唐不獨足，無私容也。 \\n 次七：弋彼三飛，明明於征，終日不歸。測曰：弋彼三飛，適無所從也。 \\n 次八：唐收祿，社鬼輟哭，或得其沐。測曰：唐收祿，複亡也。 \\n 次九：明珠彈於飛肉，其得不復。測曰：明珠彈肉，費不當也。 \\n 常：陰以知臣，陽以知辟，君臣之道，萬世不易。 \\n 初一：戴神墨，履良式，以一耦萬，終不稷。測曰：戴神墨，體一形也。 \\n 次二：內常微女，貞厲。測曰：內常微女，不正也。 \\n 次三：日常其得，三歲不食。測曰：日常其德，君道也。 \\n 次四：月不常，或失之行。測曰：月不常，臣失行也。 \\n 次五：其從其橫，天地之常。測曰：其從其橫，君臣常也。 \\n 次六：得七而九，懦撓其剛，不克其常。測曰：得七而九，棄盛乘衰也。 \\n 次七：滔滔往來，有常衰如，克承貞。測曰：滔滔往來，以正承非也。 \\n 次八：常疾不疾，咎成不詰。測曰：常疾不疾，不能自治也。 \\n 次九：疾其疾，巫醫不失。測曰：疾其疾，能自醫也。 \\n 度：陰氣日躁，陽氣日舍，躁躁舍舍各得其度。 \\n 初一：中度獨失。測曰：中度獨失，不能有成也。 \\n 次二：澤不舍，冥中度。測曰：澤不舍，乃能有正也。 \\n 次三：小度差差，大攋之階。測曰：小度差差，大度傾也。 \\n 次四：幹楨利於城。測曰：幹楨之利，利經營也。 \\n 次五：幹不幹，攋于營。測曰：幹不幹，不能有寧也。 \\n 次六：大度檢檢，於天示象，垂其範。測曰：大度檢檢垂象貞也。 \\n 次七：不度規之，鬼即訾之。測曰：不度規之，明察笑也。 \\n 次八：石赤不奪，節士之必。測曰：石赤不奪，可與有要也。 \\n 次九：積差之貸，十年不復。測曰：積差之貸，不得造也。 \\n 永：陰以武取，陽以文與，道可長久。 \\n 初一：不替不爽，長子之常。測曰：不替不爽，永宗道也。 \\n 次二：內懷替爽，永矢貞祥。測曰：內懷替爽，安可久也。 \\n 次三：永其道，未得無咎。測曰：永其道，誠可保也。 \\n 次四：子序不序，先賓永失主。測曰：子序不序，非永方也。 \\n 次五：三綱得於中極，天永厥福。測曰：三綱之永，其道長也。 \\n 次六：大永於福，反虛庭，入於酋冥。測曰：大永於福，福反亡也。 \\n 次七：老木生蒔，永以纏其所無。測曰：老木生蒔，永厥體也。 \\n 次八：永不軌，凶亡流於後。測曰：永不軌，其命劑也。 \\n 次九：永終馴首。測曰：永終馴首，長愷悌也。 \\n 昆：陰將離之，陽尚昆之，昆道尚同。 \\n 初一：昆于黑，不知白。測曰：昆于黑，不可謂人也。 \\n 次二：白黑菲菲，三禽一角同尾。測曰：三禽一角，無害心也。 \\n 次三：昆于白，失不黑，無際一尾三角。測曰：昆白不黑，不相親也。 \\n 次四：鳥讬巢於菆，人寄命於公。測曰：鳥讬巢，公無貧也。 \\n 次五：穀矢疏數，衆犛毀玉。測曰：谷矢疏數，奚足旬也。 \\n 次六：昆于井市，文車同軌。測曰：昆于井市，同一倫也。 \\n 次七：蓋偏不覆，晏雨不救。測曰：蓋偏不覆，德不均也。 \\n 次八：昆於危難，乃覆之安。測曰：危難之安，素施仁也。 \\n 次九：昆於死，棄寇遺。測曰：昆於死，棄厥身也。 \\n 減：陰氣息，陽氣消，陰盛陽衰，萬物以微。 \\n 初一：善減不減，冥。測曰：善減不減，常自沖也。 \\n 次二：心減自中，以形於身。測曰：心減形身，困諸中也。 \\n 次三：減其儀，利用光於階。測曰：減其儀，欲自禁也。 \\n 次四：減于艾，貶其位。測曰：減于艾，無以蒞衆。 \\n 次五：減黃貞，下承于上，寧。測曰：減黃貞，臣道丁也。 \\n 次六：幽闡積，不減不施，石。測曰：幽闡不施，澤不平也。 \\n 次七：減其疾，損其恤，厲不至。測曰：減其疾，不至危也。 \\n 次八：瀏漣漣，減於生根。測曰：瀏漣之減，生根毀也。 \\n 次九：減終，利用登於西山，臨於大川。測曰：減終之登，誠可爲也。 \\n 唫：陰不之化，陽不之施，萬物各唫。唫遇禍，唫遇禍， \\n 初一：唫不予，丈夫婦處。測曰貌不交，：唫不予，人所違也。 \\n 次二：唫於血，資幹骨。測曰：唫於血，臞自肥也。 \\n 次三：貌不交，口唭凝，唫無辭。測曰，貌不交，人道微也。 \\n 次四：唫其穀，不振不俗，累老及族。。測曰：唫其穀，不得相希也。 \\n 次五：不中不督，腐蠹之嗇。測曰：不中不督，其唫非也。 \\n 次六：泉原洋洋，唫於丘園。測曰：泉園之唫，不可譏也。 \\n 次七：唫于體，黃肉毀。。測曰：唫於體，骨肉傷也。 \\n 次八：唫遇禍，禱以牛，解。。測曰：唫遇禍，大費當也。 \\n 次九：唫不雨，孚幹脯。。測曰：唫不雨，何可望也。 \\n 守：陰守戶，陽守門，物莫相干 \\n 初一：閉朋牖，守元有。。測曰：閉朋牖，善持有也。 \\n 次二：迷自守，不如一之有。。測曰：迷自守，沖無所以也。 \\n 次三：無喪無得，往來默默。。測曰：無喪無得，守厥故也。 \\n 次四：象艮有守。。測曰：象艮之守，廉無個也。 \\n 次五：守中以和，要侯貞。。測曰：守中以和，侯之素也。 \\n 次六：車案軔，圭璧塵。測曰：車案軔，不接鄰也。 \\n 次七：群陽不守，男子之貞。。測曰：群陽不守，守貞信也。 \\n 次八：臼無杵，其碓舉。天陰不雨，白日毀暑。。測曰：臼無杵，其守貧也。 \\n 次九：輿荼有守，辭于盧首，不殆。。測曰：輿荼有守，故愈新也。 \\n 翕：陰來逆變，陽往順化，物退降集。 \\n 初一：狂沖於冥，翕其志，雖欲梢搖，天不之茲。。測曰：狂沖於冥，天未輿也。 \\n 次二：翕冥中，射貞。。測曰：翕冥中，正予也。 \\n 次三：翕食嘬嘬。。測曰：翕食嘬嘬。利如舞也。 \\n 次四：翕其羽，利用舉。。測曰：翕其羽，朋友助也。 \\n 次五：翕其腹，辟穀。。測曰：翕其腹，誹所以譽也。 \\n 次六：黃心鴻翼，翕於天。。測曰：黃心鴻翼，利得輔也。 \\n 次七：翕繳惻惻。。測曰：翕繳惻惻，被離害也。 \\n 次八：揮其罦，絕其羂，殆。。測曰：揮罦絕羂，危得遂也。 \\n 次九：揮其角，維用抵族。。測曰：揮其角，殄厥類也。 \\n 聚：陰氣收聚，陽不禁禦，粅相崇聚。 \\n 初一：鬼神以無靈。。測曰：鬼神無靈，形不見也。。 \\n 次二：燕聚嘻嘻。。測曰：。燕聚嘻嘻。，樂淫愆也。 \\n 次三：宗其高年，群鬼之門。。測曰：宗其高年，鬼待敬也。。 \\n 次四：牽羊示于叢社，執圭信其左股，野。。測曰：牽羊于叢，不足榮也。 \\n 次五：鼎血之蕕，九宗之好，乃後有孚。。測曰：鼎血之蕕，信王命也。 \\n 次六：畏其鬼，尊其體，狂作眯淫，亡。。測曰：畏鬼之狂，過其正也。 \\n 次七：竦萃於丘塚。測曰：竦萃丘塚，禮不廢也。 \\n 次八：鴟鳩在林，坺吠吠彼衆禽。。測曰：鴟鳩在林，衆所吠也。 \\n 次九：垂涕累鼻，聚家之彙。。測曰：垂涕累鼻，時命絕也。 \\n 積：陰將大閉，陽尚小開，山川藪澤，萬物攸歸 \\n 初一：冥積否，作明基。。測曰：冥積否，始而在惡也。 \\n 次二：積不用，而至於大用，君子介心。。測曰：積不用，不可規度也 \\n 次三：積石不食，費其勞力。。測曰：積石不食，無可獲也。 \\n 次四：君子積善，至於車耳。。測曰：君子積善，至於蕃也。 \\n 次五：藏不滿，盜不贏。。測曰：藏滿盜贏還自損也。 \\n 次六：大滿碩施，得人無亢。。測曰：大滿碩施，人所來也 \\n 次七：魁而顔而，玉帛班而，決欲招寇。。測曰：魁而顔而，盜之招也。 \\n 次八：積善辰禍，維先之罪。測曰：積善辰禍，非己辜也。 \\n 次九：小人積非，至於苗裔。。測曰：小人積非，禍所骫也。 \\n 飾：陰白陽黑，分行厥職，出入有飾。 \\n 初一：言不言，不以言。測曰：言不言，默而信也。 \\n 次二：無質飾，先文後失服。測曰：無資先文，失貞也。 \\n 次三：吐黃舌，拑黃聿，利見哲人。測曰：舌聿之利，利見知人也。 \\n 次四：利舌哇哇，商兒之真。測曰：哇哇之真，利於商也。 \\n 次五：下言如水，實以天牝。測曰：下言如水，能自沖也。 \\n 次六：言無追如，抑亦飛如，大人震風。測曰：言無追如，抑亦揚也。 \\n 次七：不丁言時，微於辭，見上疑。測曰：不丁言時，何可章也。 \\n 次八：蛁鳴喁喁，血出其口。測曰：蛁鳴喁喁，口自傷也。 \\n 次九：白舌于于，屈于根，君子否信。測曰：白舌于於，誠可長也。 \\n 疑：陰陽相磑，物鹹雕離，若是若非 \\n 初一：疑恛恛，失貞矢。測曰：不正之疑，何可定也。 \\n 次二：疑自反，孚不遠。測曰：疑自反，反清靜也。 \\n 次三：疑強昭受茲閔閔，于其心祖。測曰：疑強昭，中心冥也。 \\n 次四：疑考舊，遇貞孚。測曰：疑考舊，先問也。 \\n 次五：赨黃疑金中。測曰：赨黃疑中，邪正也。 \\n 次六：誓貞可聽，疑則有誠。測曰：誓貞可聽，明王命也。 \\n 次七：鬼魂疑嚘鳴，弋木之鳥，射穴之狐，反目耳，厲。測曰：鬼魂疑之，誠不可信也。 \\n 次八：顛疑遇幹客，三歲不射。測曰：顛疑遇幹客，甚足敬也。 \\n 次九：疑無信，控弧擬麋，無。測曰：疑無信，終無所名也。 \\n 視：陰成魄，陽成妣，物之形貌鹹可視。 \\n 初一：內其明，不用其光。測曰：內其明，自窺深也。 \\n 次二：君子視內，小人視外。測曰：小人視外。不能見心也。。 \\n 次三：視其德，可以幹王之國。測曰：視德之幹，乃能有全也。 \\n 次四：粉其題頯，雨其渥須，視無姝。測曰：粉題雨須，不可忍瞻也。 \\n 次五：鸞鳳紛如，厥德睴如。測曰：鸞鳳紛如，德光皓也。 \\n 次六：素車翠蓋，維視之害，貞。測曰：素車翠蓋，徒好外也。 \\n 次七：視其瑕，無穢。測曰：視其瑕，能自矯也。 \\n 次八：翡翠於飛，離其翼，狐鼦之毛，躬之賊。測曰：翡翠狐鼦，好作咎也。 \\n 次九：日沒其光，賁於東方，用視厥始。測曰：日沒賁東，終顧始也。 \\n 沈：陰懷于陽，陽懷于陰，志在玄宮。 \\n 初一：沈耳于閨，不聞貞。測曰：沈耳於閨，失德體也。 \\n 次二：沈視白自見。賢於眇之眄。測曰：沈視之見，得正美也。 \\n 次三：沈於美，失貞矢。測曰：沈於美，作聾盲也。 \\n 次四：宛雛沈視，食苦貞。測曰：宛雛沈視，擇食方也。 \\n 次五：雕鷹高翔，沈其腹，好憴惡粥。測曰：雕鷹高翔，在腐糧也。 \\n 次六：見粟如累，明，利以正于王。測曰：見粟如累，其道明也。 \\n 次七：離如婁如，赤肉鴟梟，厲。測曰：離婁赤肉，食不臧也。 \\n 次八：盼得其藥，利征。測曰：盼得其藥，利征邁也。 \\n 次九：血如剛，沈於顙，前屍後喪。測曰：血剛沈顙，終以貪敗也。 \\n 內：陰去其內而在乎外，陽去其外而在乎內，萬物之既。 \\n 初一：謹于媐求九，初貞後寧。測曰：謹於媐求九，治女政也。 \\n 次二：邪其內主，于彼黃床。測曰：邪其內主，遠乎寧也。 \\n 次三：爾儀而悲，坎我西階。測曰：爾儀而悲，代母情也。 \\n 次四：好小好危，喪其縕袍，厲。測曰：好小好危，不足榮也。 \\n 次五：龍下于泥，君子利用取媐，遇庸夷。測曰：龍下于泥，陽下陰也。 \\n 次六：黃昏於飛，內其羽。雖欲滿宮，不見其女。測曰：黃昏內羽，不能自禁也。 \\n 次七：枯垣生莠，皬頭內其稚婦，有。測曰：枯垣生莠，物慶類也。 \\n 次八：內不克婦，荒家及國，涉深不側。測曰：內不克婦，國之孽也。 \\n 次九：雨降於地，不得止，不得過。測曰：雨降於地，澤節也。 \\n 去：陽去其陰，陰去其陽，物鹹倜倡。 \\n 初一：去此靈淵，舍彼枯園。測曰：去此靈淵，不以謙將也。 \\n 次二：去彼枯園，捨下靈淵。測曰：捨下靈淵，謙道光也。 \\n 次三：高其歩，之堂有露。測曰：高歩有露，妄行也。 \\n 次四：去于子父，去于臣主。測曰：去于子父，非所望也。 \\n 次五：攓其衣，之庭有麋。測曰：攓其衣，亦可懼也。 \\n 次六：躬去于成，天遺其名。測曰：躬去于成，攘不居也。 \\n 次七：去其德貞，三死不令。測曰：去其德貞，終死醜也。 \\n 次八：月高弦，火幾縣，不可以動，動有愆。測曰：月弦火縣，恐見咎也。 \\n 次九：求我不得，自我西北。測曰：求我不得，安可久也。 \\n 晦：陰登于陽，陽降于陰，物鹹喪明。 \\n 初一：同冥獨見，幽真。測曰：同冥獨見，中獨照也。 \\n 次二：盲征否。測曰：盲征否，明不見道也。 \\n 次三：陰行陽從，利作不凶。測曰：陰行陽從，事大外也。 \\n 次四：晦其類，失金匱。測曰：晦其類，法度廢也。 \\n 次五：日正中，月正隆，君子自晦不入窮。測曰：日中月隆，明恐挫也。 \\n 次六：玄鳥維愁，明降於幽。測曰：玄鳥維愁，將下昧也。 \\n 次七：睄提明，或遵之行。測曰：睄提明，德將遵行也。 \\n 次八：視非其真，夷其右目，滅國喪家。測曰：視非夷目，國以喪也。 \\n 次九：晦冥冥，利於不明之貞。測曰：晦冥之利，不得獨明也。 \\n 瞢：陰征南，陽征北，物失明貞，莫不瞢瞢。 \\n 初一：瞢腹睒天，不覩其畛。測曰：瞢腹睒天，無能見也。 \\n 次二：明腹睒天，靚其根。測曰：明腹睒天，中獨爛也。 \\n 次三：師或導射，豚其埻。測曰：師或導射，無以辨也。 \\n 次四：鑒貞不迷，於人攸資。測曰：鑒貞不迷，誠可信也。 \\n 次五：倍明仮光，觸蒙昏。測曰：倍明仮光，人所叛也。 \\n 次六：瞢瞢之離，不宜熒且妮。測曰：瞢瞢之離，中不眩也。 \\n 次七：瞢好明其所惡，。測曰：瞢好之惡，著不昧也。 \\n 次八：昏辰利於月，小貞未有及星。測曰：昏辰利月，尚可願也。 \\n 次九：時（肆差）（肆差），不獲其嘉，男子折笄，婦人易哿。測曰：不獲其嘉，男死婦歎也。 \\n 窮：陰氣塞宇，陽亡其所，萬物窮遽窮。 \\n 初一：窮其窮，而民好中。測曰：窮其窮，情在中也。 \\n 次二：窮不窮，而民不中。測曰：窮不窮，詐可隆也。 \\n 次三：窮思達。測曰：窮思達，師在心也。 \\n 次四：土不和，木科橢。測曰：土不和，病乎民也。 \\n 次五：羹無糝，其腹坎坎，不失其範。測曰：食不糝，猶不失正也。 \\n 次六：山無角，水無鱗，困犯身。測曰：山無角，困百姓也。 \\n 次七：正其足，蹛於狴獄，三歲見録。測曰：正其足，險得平也。 \\n 次八：涉于霜雪，累項於　。測曰：累項於　，亦不足生也。 \\n 次九：破璧毀圭，臼竃生黿，天禍以他。測曰：破璧毀圭，逢不幸也。 \\n 割：陰氣割物，陽形縣殺，七日幾絕。 \\n 初一：割其耳目，及其心腹，曆。。測曰：割其耳目，中無外也。 \\n 次二：割其肬贅，利以無穢。測曰：割其肬贅，惡不得大也。 \\n 次三：割鼻食口，喪其息主。測曰：割鼻喪主，損無榮也。 \\n 次四：宰割平平。測曰：宰割平平，能有誠也。 \\n 次五：割其股肱，喪其服馬。測曰：割其股肱，亡大臣也。 \\n 次六：割之無創，飽于四方。測曰：割之無創，道可分也。 \\n 次七：紫蜺矞雲朋圍日，其疾不割。測曰：紫蜺矞雲，不知刊也。 \\n 次八：割其蠹，得我心疾。測曰：割其蠹，國所便也。 \\n 次九：割肉取骨，滅頂於血。測曰：割肉滅血，不能自全也。 \\n 止：陰大止物于上，陽亦止物於下，下上俱止。 \\n 初一：止於止，內明無咎。測曰：止于止，智足明也。 \\n 次二：車軔俟，馬酋止。測曰：車軔俟，不可以行也。 \\n 次三：關其門戶，用止狂蠱。測曰：關其門戶，禦不當也。 \\n 次四：止于童木，求其疏穀。測曰：止于童木，其求窮也。 \\n 次五：柱奠廬，蓋蓋車，轂均疏。測曰：柱及蓋轂，貴中也。 \\n 次六：方輪謙軸，坎坷其輿。測曰：方輪坎坷，還自震也。 \\n 次七：車累其傂，馬擸其蹄，止貞。測曰：車累馬擸，行可鄰也。 \\n 次八：弓善反，弓惡反，善馬很，惡馬很。絕弸破車終不偃。測曰：弓反馬很，終不可以也。 \\n 次九：折于株木，輆于砋石，止。測曰：折木輆石，君子所止也。 \\n 堅：陰形胼冒，陽喪其緒，物競堅強。 \\n 初一：磐石固內，不化貞。測曰：磐石固內，不可化也。 \\n 次二：堅白玉形，內化貞。測曰：堅白玉形，可爲也 \\n 次三：堅不淩，或泄其中。測曰：堅不淩，不能持齊也。 \\n 次四：小蠭營營，螮其蛡，蛡不介，在堅螮。測曰：小蠭營營，固其氐也。 \\n 次五：蛡大螮小，虛。測曰：蛡大螮小，國空虛也。 \\n 次六：韱螮紗紗，縣於九州。測曰：韱螮之縣，民以康也。 \\n 次七：堅顛觸塚。測曰：堅顛觸塚，不知所行也。 \\n 次八：個堅禍，維用解豸之貞。測曰：個堅禍，用直方也。 \\n 次九：蠭焚其翊，喪於屍。測曰：蠭焚其翊，所憑喪也。 \\n 成：陰氣方清，陽藏於靈，物濟成形 \\n 初一：成若否那亅，其用不已，冥。測曰：成若否，所以不敗也。 \\n 次二：成微改改，未成而始。測曰：成微改改，不能自遂也。 \\n 次三：成躍以縮，成飛不逐。測曰：成躍以縮，成德壯也。 \\n 次四：將成矜敗。測曰：將成之敗，成道病也。 \\n 次五：中成獨督，大。測曰：中成獨督，能處中也。 \\n 次六：成魁鎖，以成獲禍。測曰：成之魁鎖，不以謙也。 \\n 次七：成關補。測曰：成關之補，固難承也。 \\n 次八：時成不成，天降亡貞。測曰：時成不成，獨矢中也。 \\n 次九：誠窮入於敗，毀誠。君子不誠。測曰：成窮以毀，君子以終也。 \\n ：陰陽交跌，相闔成一，其禍泣萬物。 \\n 初一：圜方杌棿，其內窾換。測曰：圜方杌棿，內相失也。 \\n 次二：無間。測曰：無間之，一其二也。 \\n 次三：龍襲非其穴，光亡於室。測曰：龍襲非其穴，失其常也。 \\n 次四：臭肥滅鼻，利美貞。測曰：滅鼻之貞，沒所芳也。 \\n 次五：齧骨折齒，滿缶。測曰：齧骨折齒，大貪利也。 \\n 次六：飲汗吭吭，得其膏滑。測曰：飲汗吭吭，道足嗜也。 \\n 次七：其差，前合後離。測曰：其差，其合離也。 \\n 次八：輔其折，廅其缺，其人暉且偈。測曰：輔折廅缺，猶可善也。 \\n 次九：陰陽啓（化口）吪。其變赤白。測曰：陰赤陽白，極則反也。 \\n 失：陰大作賊,陽不能得,物陷不測。 \\n 初一：刺虛滅刃。測曰：刺虛滅刃，深自幾也。 \\n 次二：藐德靈微，失。測曰：藐德之失，不知畏微也。 \\n 次三：卒而從而，恤而竦而，于其心祖。測曰：卒而從而，能自改也。 \\n 次四：信過不食，至於側匿。測曰：信過不食，矢祿正也。 \\n 次五：黃兒以中蕃，君子以之洗於愆。測曰：黃兒以中，過以洗也。 \\n 次六：滿其倉，蕪其田，食其寶，不養其根。測曰：滿食蕪田，不能修本也。 \\n 次七：疾則藥，巫則酌。測曰：疾藥巫酌，禍可轉也。 \\n 次八：（此鳥）鳴於辰，牝角魚木。測曰：（此鳥）鳴於辰，厥正反也。 \\n 次九：日月之逝，改於屍。測曰：改于屍，尚不遠也。 \\n 劇：陰窮大泣于陽，無介（亻夃口），離之劇。 \\n 初一：骨累其肉，幽。測曰：骨累其肉，賊內行也。 \\n 次二：血岀之蝕，凶貞。測曰：血岀之蝕，君子內傷也。 \\n 次三：酒作失德，鬼睒其室。測曰：酒作失德，不能將也。 \\n 次四：食于劇，父母來餕，若。測曰：食劇以若，爲順祿也。 \\n 次五：出野見虛，有虎牧豬，攓絝與襦。測曰：出野見虛，無所措足也。 \\n 次六：四國滿斯，宅。測曰：四國滿斯，求安宅也。 \\n 次七：麃而豐而，戴禍顔而。測曰：麃而豐而，戴禍較也。 \\n 次八：缾累於繘，貞顇。測曰：累於缾，厥職迫也。 \\n 次九：海水群飛，弊于天杭。測曰：海水群飛，終不可語也。 \\n 馴：陰氣大順，渾沌無端，莫見其根。 \\n 初一：黃靈幽貞，馴。測曰：黃靈幽貞，順以正也。 \\n 次二：（女）憴其膏，女子之勞。不靜亡命。測曰：（女）憴膏之亡，不能清靜也。 \\n 次三：牝貞常慈，衛其根。測曰：牝貞常慈，不忘本也。 \\n 次四：徇其勞，不如五之豪。測曰：徇其勞，伐善也。 \\n 次五：靈囊大包，其德珍黃。測曰：靈囊大包，不敢自盛也。 \\n 次六：囊失括，泄珍器。測曰：囊失括，臣口諡也。 \\n 次七：方堅犯順，利臣貞。測曰：方堅犯順，守正節也。 \\n 次八：馴非其正，不保厥命。測曰：馴非其正，無所統一也。 \\n 次九：馴義忘生，賴於天貞。測曰：馴義忘生，受命必也。 \\n 將：陰氣濟物乎上，陽信將複始乎下。 \\n 初一：將造邪，元厲。測曰：將造邪，危作主也。 \\n 次二：將無疵，元睟。測曰：將無疵，易爲後也。 \\n 次三：爐鈞否，利用止。測曰：爐鈞否，化內傷也。 \\n 次四：將飛得羽，利以登於天。測曰：將飛得羽，其輔強也。 \\n 次五：大爵將飛，撥其翮。毛羽雖衆，不得適。測曰：大雀拔翮，不足賴也。 \\n 次六：日失烈烈，君子將衰降。測曰：日失烈烈，自光大也。 \\n 次七：趹舡跋車，其害不遐。測曰：趹舡跋車，不遠害也。 \\n 次八：小子在淵，丈人播舡。測曰：丈人播舡，濟弱世也。 \\n 次九：紅蠶緣于枯桑，其繭不黃。測曰：緣枯不黃，蠶功敗也。 \\n 難：陰氣方難，水凝地阱，陽弱於淵。 \\n 初一：難我冥冥。測曰：難我冥冥。見未形也。 \\n 次二：凍于冰漬，狂馬揣木。測曰：狂馬揣木，妄生也。 \\n 次三：中堅剛，難於非常。測曰：中堅剛，終莫傾也。 \\n 次四：卵破石毈。：。測曰：卵破之毈，小人難也。。 \\n 次五：難無間，難大不勤。測曰：難無間，中密塞也。 \\n 次六：大車川川，上輆於山，下觸於川。測曰：大車川川，上下軔也。 \\n 次七：拔石袗袗，力沒以引。測曰：拔石袗袗，乘時也。 \\n 次八：觸石決木，維折角。測曰：觸石決木，非所治也。 \\n 次九：角觟褫，終以直，其有犯。測曰：角觟褫，終以直之也 \\n 勤：太陰凍冱戁創於外，微陽邸冥膐力於內。 \\n 初一：勤謀於心，否貞。測曰：勤謀否貞，中不正也 \\n 次二：勞有恩，勤悾悾，君子有中。測曰：勞有恩勤，有諸情也。 \\n 次三：羈角之吾，其泣呱呱，未得鏹扶。測曰：羈角之吾，不得命也。 \\n 次四：勤於力，放倍忘食，大人有克。測曰：勤力忘食，大人德也。 \\n 次五：狂蹇蹇，禍邇福遠。測曰：狂之蹇蹇，遠乎福也。 \\n 次六：勤有成功，幾於天。測曰：勤有成功，天所來輔也。 \\n 次七：勞牽,不其鼻於尾,弊。測曰：勞牽之弊,其道逆也。 \\n 次八：勞踖踖,心爽蒙柴不卻。測曰：勞踖踖,躬殉國也。 \\n 次九：其勤其勤,抱車入淵,負舟上山。測曰：其勤其勤,勞不得也。 \\n 養：陰弸于野，陽蓲萬物，赤之於下。 \\n 初一：藏心於淵，美厥靈根。測曰：藏心於淵，神不外也。 \\n 次二：墨養邪，元函匪貞。測曰：墨養邪，中心敗也。 \\n 次三：糞以肥丘，育厥根荄。測曰：糞以肥丘，中光大也。 \\n 次四：燕食扁扁，其志（亻）玃玃，利用征賈。測曰：燕食扁扁，志在賴也。 \\n 次五：黃心在腹，白骨生肉，孚德不復。測曰：黃心在腹，上德天也。 \\n 次六：次次，一日三餼，祇牛之兆，肥不利。測曰：次次之餼，肥無身也。 \\n 次七：小子牽象，婦人徽猛，君子養病。測曰：牽象養病，不相因也。 \\n 次八：鯁不脫，毒疾發，鬼上壟。測曰：鯁疾之發，歸於墳也。 \\n 次九：星如歲如，複繼之初。測曰：星如歲如，終養始也。 \\n   \\n  "}
