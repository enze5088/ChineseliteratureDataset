{"章节": "水戰兵法輯佚", "正文": "　《水戰兵法》輯佚 \\n  \\n  \\n （楚）伍子胥 \\n 〈史記．南越列傳〉： \\n 「故歸義越侯二人為戈傳、下厲將軍。」〈集解〉注引瓚曰：「《伍子胥書》有戈船，以載干戈，因謂之『戈船』也。」 \\n 〈漢書．武帝紀〉： \\n 「甲為下瀨將軍，下蒼梧。」服虔曰：「甲，故越人歸漢者也。」臣瓚曰：「瀨，湍也；吳越謂之瀨，中國謂之磧。《伍子胥書》有：『下瀨船。』」 \\n 〈漢書．藝文志〉： \\n 「鮑子兵法十篇，伍子胥十篇，公勝子五篇。……右兵技巧十三家，百九十九篇。技巧者，習手足便器械，積機關，以立攻守之勝者也。」王先謙補注云：「《御覽》三百十五並引《子胥水戰兵法》皆明言出《越絕書》，《御覽》七百七引《越絕書》：『子胥船軍之教。』，以上今《越絕書》所無。」 \\n 〈太平御覽．兵部四十六．水戰〉： \\n 「《越絕書》曰：『伍子胥《水戰兵法》：「大翼一艘，廣丈六尺，長十二丈，容戰士二十六人，擢五十人，舳艦三人，操長鉤矛斧者四吏，僕射長各一人，凡九十一人，當用長鉤矛長斧各四，弩各三十四矢，三千三百甲兜鍪各三十二。」』」"}
