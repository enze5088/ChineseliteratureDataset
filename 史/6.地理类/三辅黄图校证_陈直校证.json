{"章节": "●出版说明", "正文": "  \\n ●出版说明 \\n 　 \\n  \\n 《三辅黄图》一书，相传为六朝人撰写，作者姓名佚失。它是研究秦汉历史，特别是研究秦汉长安、咸阳历史地理的可贵资料。西北大学历史系陈直先生对此书作了有益的校证，并提出为中唐以后人所作，现整理出版，供有关研究人员和史学爱好者参考。原书目录与内 \\n 文不一致处属于明显传抄错误的，已作了改正并进行了注释；有目录而无内文的，疑是内文散佚，除保留目录外，亦加以说明；个别地方我们还加了编者按。 \\n  \\n   \\n  "}
{"章节": "●三辅黄图校证序言", "正文": "  \\n ●三辅黄图校证序言 \\n 　 \\n  \\n 《三辅黄图》始著录于《隋书·经籍志》，仅称一卷。晁公武作三卷，陈振孙作二卷，今本为六卷，疑南宋苗昌言校刻时所分析。清代各刻，皆依从之。原本有图，久经散失，如叙未央宫及沧池、冰池，皆引有\"旧图曰\"，昆明池引有\"图曰\"，王莽妻亿年陵引有\"旧本曰\"，皆其明证。 \\n 今本《黄图》，晁公武定为梁、陈间人所作，程大昌定为唐肃宗以后人所作。嗣后多依晁说，题为六朝无名氏作品。余则定今本为中唐以后人所作，注文更略在其后。 \\n 《黄图》一书在古籍中所引，始见于如淳《汉书》注。如淳为曹魏时人，则原书应成于东汉末曹魏初期。 \\n 由原本到今本，须分三个阶段。如淳、晋灼、张晏、孟康、臣瓒诸人，引用以注《汉书》，是第一阶段。《南方草木状》荔支条、《水经注》、《文选》李善注、《汉书》颜师古注所引，是第二阶段。中唐时期，用颜注增补，并加《西京杂记》、《拾遗记》等书，是第三阶段，与《元和郡县图志》文字相同尤多。经过各次之补缀，原书之成分存在者已属不多。今本与宋敏求、程大昌诸家所引均同，而与宋代《太平寰宇记》、《太平御览》所引尚有不同。至王应麟所见之本，分类亦有不同，是今本较唐时第二次补缀之本，又有散佚及差异。 \\n 余谓今本《黄图》为唐人补缀之理由：有引唐人书及坊名者，如长安九市引《郡国志》曰\"西市在醴泉坊\"是也；有引唐县名者，如\"黄山宫在兴平县西三十里\"是也；有唐人口气者，如\"上林十池皆在古城南上林苑中\"是也。 \\n 余谓今本《黄图》与额师古《汉书》注相同之处最多，是《黄图》用颜注而不是颜注引《黄图》。例如\"宜春下苑在京城东南隅\"，见《汉书·元帝纪》初元二年颜注。京城，指唐代都城而言，为本书采用颜注之确证。今本序言，既乏汉魏醇古之气，又无六朝骈偶之体，亦似为唐人所撰。 \\n 此次校证以张宗样氏所校正者为底本。其校助有一部分采用张氏原校，在书中不再逐条引名。有一部分不同于张氏者，则取证于其他古籍。确定为传钞之误字者，如\"鸳鸯殿\"改为\"鸳鸾殿\"，\"岁雨殿\"改为\"飞雨殿\"之类。又原注用直行小字旁写，校文在每句之内，用小字双行写，并加墨框校字以别之。原文在每条之后，有时因条文过长，分作数段，以清眉目，并摭取汉铜器、砖[上辟下瓦]、瓦当各铭文，伸资实证。 \\n 西汉宫殿皆毁于王莽之乱，在东汉时班固已称为\"徒观迹于旧墟，闻之于父老\"。余至秦二十年，于西京殿阁之遗址，陵墓之留存，屡加访问。观于汉宫发现之铜器，涂金镂银，工丽绝伦；出土之砖瓦，古朴厚重，坚致耐久。可以想见当时宫阙之嵯峨，楼现之耸峙，可以看出当时人民建筑之技巧，具有高度之水平，因此有表彰之必要，并非夸张统治阶级之奢侈享乐也。 \\n 一九六五年六月四日即农历端阳节 \\n 陈直撰于西安之摹庐 \\n 清代孙星衍、庄逵吉等人或有校本及佚文辑本。本书仅就今本作校证，他书故未论及。 \\n 一九七九年五月 \\n  \\n   \\n  "}
{"章节": "●三辅黄图序（原序）", "正文": "  \\n ●三辅黄图序（原序） \\n 　 \\n  \\n 《易》曰：\"上古穴居而野处，后世圣人易之以宫室，上栋下宇，以待风雨，盖取诸大壮。\" \\n 直按：见《易经·系辞下》。 \\n 三代盛时，未闻宫室过制。秦穆公居西秦，以境地多良材，始大宫观。戎使由余适泰，穆公示以官观。由余曰：使鬼为之，则劳神矣。使人为之，亦苦民矣。是则穆公时，秦之宫室已壮大矣。 \\n 又按：\"戎使由余适泰\"等句，采用《史记·秦本纪》文。 \\n 惠文王初都咸阳，取歧雍巨材，新作宫室。南临渭，北逾泾，至于离宫三百。复起阿房，末成而亡。 \\n 直按：《史记·秦本纪》惠文王十二年始都咸阳。《史记·秦始皇本纪》三十五年云：　\"乃令咸阳之旁二百里内宫观二百七十，复道甬道相连。\"又叙\"关中计宫三百，关外四百余\"。又《汉书·贾山传》云：\"秦起咸阳西至雍，寓言三百。\" \\n 至始皇并灭六国，凭藉富强，益为骄侈，殚天下财力，以事营缮。项羽入关，烧秦宫阙，三月火不灭。汉高祖有天下，始都长安，实曰西京，欲其子孙长安都于此也。长安本秦之乡名，高祖作都。 \\n 直按：宋敏求《长安志》云：\"长安，本秦之乡名。\"与本文同。《史记·秦始皇本纪》八年云：\"弟长安君成[左虫右乔]将军击赵，反。\"又咸阳一带尝出土有\"长安\"圆钱，当为秦物，足证长安之名始于始皇初期。 \\n 至孝武皇帝，承文、景菲薄之余，恃邦国阜繁之资，土木之役，倍秦越旧，斤斧之声，畚锸之劳，岁月不息，盖骋其邪心以夸天下也。 \\n 昔孔子作《春秋》，筑一台，新一门，必书于经，谨其废农时夺民力也。 \\n 直按：例怊《春秋》经\"庄公三十一年春，筑台于郎\"，\"僖公二十年春，新作南门\"之类。 \\n 今裒采秦、汉以来宫殿、门阙、楼观、池苑在关辅者著于篇，曰《三辅黄图》云，东都不与焉。 \\n 直按：昔见有\"昔引黄图\"瓦当。\"黄图\"二字，盖起于西汉，取其宏大规模之义。 \\n 右《三辅黄图》，抚州州学刻也。是书载秦汉宫室苑囿为之甚备，颜师古《汉书》新注多取焉，然不载撰者名字。《唐书．艺文志》有《三辅黄图》一卷，列于地理类之首，亦不云何人作也。其间多用应劭《汉书》。劭，后汉建安时人。至魏人如淳注《汉书》，复引此图以为记。以此考之，得非汉魏问人所作邪。世无板刻，传写多鲁鱼之谬，凡得数本，以相参校，其或未有证据，疑以传疑，不敢断以臆说云。时绍兴癸酉七月朔旦。左迪功郎州学教授苗昌言题。 \\n  \\n   \\n  "}
{"章节": "●目录", "正文": "  \\n ●目录 \\n 　 \\n  \\n 三辅黄图卷之一 \\n 三辅沿革 \\n 三辅治所 \\n 京兆　冯翊　扶风 \\n 咸阳故城 \\n 秦宫驰道阁附【校】\"附\"字据吴毕本补 \\n 萯阳宫　棫阳宫　西垂宫　平阳封官　橐泉宫　步高宫步寿官　虢宫　长杨宫　蕲年宫　梁山宫　信宫　兴乐宫朝宮　阿房宫　兰池宫　钟宫　驰道　云阁　望夷宫　林光宫 \\n 汉长安故城 \\n 秦汉风俗 \\n 都城十二门 \\n 霸城门　清明门宣平门　覆盎门　鼎路门　便门章城门　直城门　雍门　洛城【校】城字据吴毕本补门厨城门横门 \\n 三辅黄图卷之二 \\n 长安九市 \\n 长安八街九陌【校】毕本下有\"九陌\"二字，据补 \\n 长安中闾里 \\n 汉宫 \\n 长乐宫未央宫建章宫桂宫北宫甘泉宫【校】吴毕本下有\"司马门附\"四字 \\n 三辅黄图卷之三 \\n 长乐宫 \\n 鸿台原作鸿台殿，据内文删\"殿\"字　临华殿温室殿长信宫 \\n 未央宫 \\n 宣室殿　温室殿　清凉殿　宣明殿广明殿昆德殿玉堂殿　麒麟股　金华殿　承明殿掖庭殿椒房殿昭阳殿　飞翔殿　增成殿　合欢殿兰林殿披香殿凤凰殿　鸳鸾【校】原作\"鸯\"，今订正殿　安处殿常宁殿　茝若殿　椒风殿　发越殿　蕙草殿　高门殿非常室原作\"殿\"字，据内文改　织室　凌室　暴室弄田　内谒者署　金马门　路軨厩 \\n 建章宮 \\n 骀荡宫　[左马右及]娑宫　[左木右兮]诣官　天梁宫　奇华殿　鼓簧宫神明台 \\n 北宫 \\n 寿宫　明光宫　太子宫甲观画堂 \\n 甘泉宮 \\n 钩弋宫　昭台宫　长定官　长门官　永信宫　中安宫储元宫　犬台宫　葡萄宫　步寿宫　梁山宫　黄山宫回中官　三良宫　集灵宫　集仙宫　存仙殿　存神殿望仙台　望仙观　棠梨宫　竹官　宜春官　扶荔宫五柞宫　宣曲官　鼎湖宫　思子宫　万岁宫　首山官明光宫　池阳官　养德宫　日华宫　曙华宫此二宫不在三辅 \\n 三辅黄图卷之四 \\n 苑囿 \\n 周灵囿　汉上林苑　甘泉苑　御宿苑　思贤苑　博望苑西郊苑　二十六苑　乐游苑　宣春下苑　梨园 \\n 池沼 \\n 周灵沼　汉昆明池　镐池　沧池　太液池　唐中汹百子池　十池在十林苑　佽飞外池　秦酒池　影娥池琳池　鹤池　冰池 \\n 三辅黄图卷之五 \\n 台榭 \\n 周灵台　汉灵台　柏梁台　渐台　神明台　通天台凉风台　鱼池台　酒池台　著室台　斗鸡台　走狗台坛台　韩信射台　果台　东、西山台　钓台据孙本改通灵台　望鹄台　眺瞻台　桂台　商台　避风台　长杨榭 \\n 辟雍 \\n 周辟雍汉辟雍 \\n 明堂 \\n 周明堂　汉明堂 \\n 圜丘 \\n 太学 \\n 宗庙 \\n 太上皇庙　高祖庙　高园　原庙　惠帝庙　文帝庙景帝庙　武帝庙　昭帝庇　宣帝庙　元帝庙　成帝庙寝庙园【校】原作\"寝园庙\"，据内文改　新室九庙 \\n 南北郊 \\n 天郊　地郊　甘泉圜丘　后土汾阴 \\n 社稷 \\n 官社官稷 \\n 观楼馆附【校】\"附\"字，据吴毕本增 \\n 豫章观　飞廉观　属玉观　青悟观　射熊观　石阙观封峦观　白杨观　长平观　龙台观　涿沐【校】原作\"木\"，据《长安志》改观　细柳观　成山观仙人观　霸昌观　兰池观　安台观　沦沮观　禁观董贤观　苍龙观　当市观　旗亭楼　马伯骞楼　麒麟馆朱雀馆　龙兴馆　含章馆 \\n 三辆黄图卷之六 \\n 阁 \\n 石渠阁　天禄阁　麒麟阁　未央宫尧阁　白虎阁　属车阁 \\n 署 \\n 虎威　章沟　八营【校】原作\"莹\"误，今订正 \\n 库 \\n 武库　灵金内府 \\n 仓 \\n 太原作\"大\"字，据内文改仓　细柳仓　嘉仓 \\n 厩 \\n 未央大厩　六厩　九厩　霸昌观马厩【校】\"观\"字，据内文补 \\n 都厩　中厩 \\n 圏 \\n 秦兽圈　汉兽圏　虎圏内文有彘圏，无虎圏 \\n 桥 \\n 橫桥　渭桥　灞桥　便门桥　饮马桥 \\n 陵墓 \\n 汉十五陵　王莽妻亿年陵 \\n 杂录 \\n 禁中　省中　卤簿　清道　静室　离官　行在所　陛下茧馆　蚕室　钟室　作室　长安御沟　阙观塾门【校】原作\"城\"字，据内文改作\"门\"字　掖门　闱闼永巷　蛮夷邸【校】原作\"郎\"，误，据吴毕本改　关中八水 \\n  \\n   \\n  "}
{"章节": "●三辅黄图卷之一", "正文": "  \\n ●三辅黄图卷之一 \\n 　 \\n  \\n 三辅沿革 \\n 《禹贡》九州，舜置十二牧，雍其一也。古丰、镐之地，平王东迁，以岐、丰之地赐秦襄公，至孝公始都咸阳。秦孝公十二年，于渭北作咸阳，徙都之。咸阳在九嵕山、渭水北，山水俱在南，故名咸阳。编者按：咸阳在九嵕山乏南，渭水之北。山之南为阳，水之北力阳，故名咸阳。原文有误。秦并天下，置内史以领关中。项籍灭秦，分其地为三；以章邯为雍王，都废丘今兴平县地；司马忻为塞王，都栎阳；董翳为翟王，都高奴今延州金明县。谓之三秦。汉高祖入关，定三秦，元年更为渭南郡，九年罢郡，复为内史。 \\n 直按：《元和郡县图志》卷一，叙三辅沿革，与本文略同，与原注文亦同。又《太平御览》卷一百六十四引《十道志》文，《太平寰宇记》卷二十一雍州总叙，皆与本文完全相同。又宋敏求《长安志》卷一总叙，连原注文亦并同，仅字句略育变更。 \\n 又按：《史记·泰始皇本纪》二十六年\"分天下以为三十六郡\"，裴骃集解，内史亦在三十六郡之内。始皇九年纪有\"内史肆\"之名。 \\n 又按：《嘉庆一统志》延州金明县宋熙宁五年，废入肤施县。 \\n 又按：元年更为渭南郡。见《汉书·地理志》京兆尹原注。 \\n 五年，高帝在洛阳，娄敬说曰：\"夫秦地被山带河，四塞以为固，卒然有急，百万众可立具。因秦之故资，甚美膏腴之地，此所谓天府。陛下入关而都之，山东虽乱，秦故地可全而有也。\" \\n 直按：娄敬进说，见《汉书》本传。《太平寰宇记》卷二十五《雍州》，亦叙娄敬、田肯两事。 \\n 又田肯贺高帝曰：\"陛下治秦中。秦形势之国，带河阻山，持戟百万，秦得百二焉。地势便利，其以下兵于诸侯，犹居高屋之上建瓴水也。\"自是，汉始都之。 \\n 直按：田肯事，见《汉书·高祖本纪》六年纪。 \\n 又按：《金泥石屑》卷下有\"霸陵过氏瓴\"。一九四八年，灞桥附近出土有\"霸陵某氏瓴\"，器形如竹筒，盖施装屋角，为滴水之用。 \\n 景帝分置左右内史，此为右内史。武帝太初元年改内史为京兆尹，与左冯翊，右扶风，谓之三辅。其理俱在长安城中。 \\n 直按：《大平寰宇记》卷二十五，与本文完全相同。\"其治\"作\"其理\"，自是唐人口气。 \\n 三辅治所 \\n 京兆，在故城南尚冠里。京，大也。天子曰兆民。公羊曰：京，大也：师，众也。天子所居。 \\n 直按：尚冠里见《汉书·宣右纪》及《汉书·霍光传》。 \\n 又按：原注\"京，大也。\"，\"天子曰兆民\"，用《三辅决录》注文，见《长安志》卷一《京都》引。以下《长安志》所引亦同。原住所引《公羊》，见《公羊·桓九年传》。蔡邕《独断》亦云：\"天子所居曰京师。京，大也；师，众也。\" \\n 冯翊，在故城内太上皇庙西南。冯，凭也；翊，辅也，翊辅京师也。其地今同州。 \\n 直按：《史记·晁错传》云：\"内史府居太上皇庙埂中，门东出，不便\"。当景帝时，冯翊为左内史。《太平寰宇记》卷二十五，与本文及原注并同。又《太平御览》卷一百六十四，引应劭《汉宫解诂》云：\"冯辅翊蕃，故以为名。\"《元和郡县图志》卷二云：\"冯，辅也；翊，佐也。\" \\n 扶风，在夕阴街北。扶，持也，助也。言助风化也。今岐州。 \\n 直按：夕阴街，见本书\"长安八街九陌\"。《太平寰宇记》卷二十五，引《三辅黄图》，与今本同。 \\n 三辅者，谓主爵中尉及左、右内史。汉武帝改曰京兆尹、左冯翊，右扶风，共治长安城中，是为三辅，三辅郡皆有都尉，如诸郡。京辅都尉治华阴，左辅部尉治高陵，右辅都尉治郿。 \\n 直按：《汉书·百官公卿表》，内史掌治京师，景帝二年分置左内史、右内史。又《百官公卿表》主爵都尉，颜师古注引《三辅黄图》云云，与本文略异，与末段原注完全相同。 \\n 又按：《长安志》卷一，总叙（《大乎御览》卷一百六十四亦同）引《三辅黄图》云：\"武帝太初元年改内史为京兆尹，以渭城以西属右扶风，长安以东属京兆尹，长陵以北属左冯翊，以辅京师，谓之三辅。又置三辅，中辅理华阴，左辅理高陵，右辅治郡，兼三都尉，亦曰六辅。\"是概括本书三辅沿革及三辅治所两段文字。 \\n 又按；《汉书·景帝纪》中六年应劭注，\"京兆尹，左冯翊，右扶风，共治长安城中（《太平寰宇记》卷二十五叙雍州与应注并同），是为三辅。\"颜师古曰：\"时未有京兆，冯翊，扶风之名。此三辅者，谓主爵中尉及左右内史也。应说失之。\" \\n 又按：《汉书·宣常纪》本始元年京辅都尉广汉颜师古注，完全习本文相同。《汉书·地理志》，高陵注\"左辅都尉治\"，郿县注\"右辅都尉治\"，而于华阴县独不注\"京辅都尉治\"，恐为《地理志》脱文。 \\n 王莽分长安城旁六乡，置帅各一人，分三辅为六尉郡【校】原作\"都尉\"，据《汉书》改。渭城、安陵以西，北至旬邑。义渠十县，属京尉大夫，府居故长安寺。高陵以北十县，属师尉大夫，府居故廷尉府。新丰以东至湖十县，属翊尉大夫，府居城东。霸陵、杜陵以东至蓝田，西至武功、郁夷十县，属光尉【校】原作\"光禄\"误，据颜注改大夫，府居城西《汉书》作南。茂陵、槐里以西至汧十县，属扶尉大夫，府居城西。长陵。池阳以北至云阳【校】此三字原脱，据颜注补。杸翊十县，属烈尉大夫，府居城北【校】此二字原脱，据颜《注》补。后汉光武之后，扶风出治槐里，冯翊出治高陵。按《百宫公卿表》颜师古注引《黄图》云：京兆在尚冠前街东入，故中尉府。冯翊在太上皇庙西入，右扶风在夕阴街北入，故主爵府。长安以东为京兆，长陵以北为左冯翔，渭北以西为右扶风． \\n 直按：《汉书·王莽传》卷中，颜师古注《黄图》，与今本完全相同。 \\n 又按：《居延汉简释文》一三零页，有\"南书五封\"之封检文云：\"一封诣京尉候利。\"京尉者，即本文所云，渭城、安陵以西，北至义渠，旬邑十县，属京尉大夫是也。\"候\"为京尉之属官，\"利\"为候之名。 \\n 咸阳故城 \\n 在今咸阳东二十里 \\n 自秦孝公至始皇帝、胡亥，并都此城。按孝公十二年作咸阳，筑冀阙，徙都之． \\n 直按：事见《史记·秦本纪》。 \\n 始皇廿六年，徙天下高赀富豪于成阳十二万户。诸庙及台苑，皆在渭南。秦每破诸侯，彻其宫室，作之咸阳北坂上。南临渭，自雍门以东至泾，渭，殿屋复道周阁相属，所得诸侯美人钟鼓以充之。 \\n 直按：事见《史记·秦始皇本纪》二十六年。 \\n 二十七年作信宫渭南，已而更命信宫为极庙，象天极。自极庙道骊山，作甘泉前殿，筑甬道，自咸阳属之． \\n 直按：本段用《史记·秦始皇本纪》二十七年文。 \\n 始皇穷极奢侈，筑咸阳宫，因北陵营殿，端门四达，以则【校】原作\"制\"，据毕本改紫宫，象帝居。渭水贯【校】原作\"灌\"，据《艺文类聚》《初学记》引改都，以象天汉；横桥南渡，以法牵牛。 \\n 直按：《史记·刺客荆轲传》云：\"见燕使者咸阳宫。\"《正义》引《三辅黄图》，又《文选·西都赋》李善注引《三辅黄图》，与今本并同。 \\n 桥广六丈，南北二百八十步，六十八间，八百五十柱，二百一十二梁。桥之南北【校】\"北\"字，据《北堂书钞》引《三辅旧事》作\"有\"堤，激立石柱。 \\n 直按：《水经注·渭水》引《三辅黄图》云：\"渭水贯都以象天汉，横桥南度以法牵牛。桥广六丈，南北三百八十步（今本卷一作\"二百\"，卷六亦作\"三百\"），六十八间，七百五十柱（今本作\"八百。），百二十二梁（今本作\"二百一十二梁。），《长安志》作\"二百二十\"，《玉海》作\"百二十\"）。桥之南北有堤，激立石柱，枉南京兆主之，柱北冯翊主之，有令丞各领徒千五百人。\"与今本颇有异同。又《初学记》卷五引《三辅故事》，石柱以南属京兆，北属右扶风。《史记·文帝纪·索隐》引《关中记》并同。 \\n 咸阳北至九嵕甘泉，南至鄠、杜，东至河，西至汧、渭之交，东西八百里，南北四百里，离宫别馆，相望联属。木衣绨绣，土被朱紫，宫人不移，乐不改悬，穷年忘归，犹不能遍。 \\n 直按：《史记·秦始皇本纪》二十六年，《正义》引《庙记》，《太平寰宇记》卷二十六引《庙记》，与本段坤相同．仅字句略异。《元和郡县图志》卷一，与本文亦略同，惟作咸阳之旁二百里内，官观二百七十。又按：《长安志》卷一叙分野引《三辅黄图》云：\"始皇表河以为秦东门，表汧以为秦西门\"，为今本所无。《史记·泰始皇本纪》二十六年《正义》，《初学记》卷六，《大干御览》卷一百六十四，皆引作《三辅旧事》。 \\n 又按：\"木衣绨绣\"以下六句，皆用张衡《西京赋》语。惟\"绨绣\"作\"绨锦\"，\"宫人\"作\"后宫\"，\"改悬'作\"徙悬\"，又为《庙记》之所无。 \\n 又按：秦代咸阳城遗址，今在咸阳县东北滩毛村，窑店一带，出土多有咸里某某四字打印文陶器。 \\n 秦宫 \\n 驰道阁附【校】\"附\"字，据吴毕本补 \\n 萯阳宫，秦文王所起，在今鄠县西南二十三里。 \\n 直按：《汉书·宣帝纪》：\"甘露二年冬十二月，行幸萯阳宫属玉观。\"应劭注：\"宫在鄠，秦文王所起。\"与本文同。《地理志》鄠县注有\"萯阳宫\"。《东方朔传》则作\"倍阳\"。《水经注·渭水》：又东合甘水，北迳秦文王萯阳宫西。 \\n 棫阳宫，秦昭王所作，在今岐州扶风县东北。 \\n 直按：《汉书·文帝纪》后二年夏\"行幸雍棫阳宫\"。张晏注：\"秦昭王所作\"。晋灼注：\"《黄图》在扶风。\"与今本同。《地理志》雍县注有\"棫阳宫，昭王起。\"《郊祀志》云：\"是岁，雍县无云，如雷者三，或如虹气，苍黄若飞鸟，集棫阳宫西。\"《长安志》棫阳宫为秦昭王起，在今扶风县东北十五里，独程大昌《雍录》以为秦穆公造，恐非是。又《小校经阁金文》卷十一，五十页，有雍棫阳宫共厨鼎。现今陕西省考古所在凤翔南古城村东北，发现\"年宫\"瓦，及\"棫阳\"残瓦，则棫阳宫当秦汉时在雍县无疑。 \\n 西垂宫，文公元年居西垂宫。 \\n 直按：事见《史记·秦本纪》。 \\n 平阳封宫，武公元年伐彭戏氏，至于华山下，居于平阳封宫， \\n 直按：事见《史记·秦本纪》。《积古斋钟鼎款识》卷九。五页，有\"平阳封宫\"小铜器。《小校经阁金文》卷十一第五十五页，有平阳宫鼎。又《陕西通志》卷七十二，\"平阳封宫在郿县\"。 \\n 橐泉宫，《皇览》曰，\"秦穆公冢，在橐泉宫祈年观下\"。 \\n 直按：《史记·秦本纪》裴骃《集解》引《皇览》与本文同。《正义》引《庙记》云：\"橐泉宫，秦孝公造。\"《汉书·地理志》雍县注：\"橐泉宫，孝公起。\"又《小校经阁金文》卷十一第五十三页，有\"橐泉鋗，元康元年造\"。《秦汉瓦当文字》卷一第九页，有\"橐泉宫当\"瓦。 \\n 步高宫，在新丰县，亦名市丘城。 \\n 直按：《水经注，渭水》：\"迳秦步高宫东，世名市邱城\"。《长安志》乾佑县云：\"秦步高宫在县西南三十里。\"《元和郡县志》则作\"二十里\"。 \\n 又按：《小校经阁金文》卷十一第八十四页，有\"步高宫行镫\"。 \\n 步寿宫，在新丰县步高宫西。 \\n 直按：《水经注·渭水》云：\"历新丰原东而北，迳步寿宫西。\" \\n 虢宫，秦宣太后起，在今岐州虢县界。 \\n 直按：《汉书·地理志》虢县注，有\"虢宫，秦宣太后起也\"。又按：《史记·秦本纪》云：\"昭襄母，楚人，姓芈氏，号宣太后。\" \\n 长杨宫，在今周至县东三十里，本秦旧宫，至汉修饰之以备行幸。宫中有垂杨数亩，因为宫名，门曰射熊观，秦汉游猎之所。 \\n 直按：《汉书·地理志》，周至县注云：\"有长杨宫，有射熊馆，秦昭王起。\"又《文选·长杨赋》云：\"输长杨射熊馆。\"李善注引《三辅黄图》曰：\"长杨宫有射熊馆，在周至。\"盖约其文。 \\n 蕲年宫，穆公所造。《庙记》曰：\"蕲年宫在城外。\"《秦始皇本纪》：\"蕲年宫在雍。\" \\n 直按：《史记·秦本纪》《正义》引《庙记》云：\"橐泉宫，秦孝公造，祈年观，德公起。盖在雍州城内。\"又《秦始皇本纪》九年云：\"长信侯毐作乱而觉，娇王御玺及太后玺以发县卒及卫卒、官骑、戎翟君公、舍人，将欲攻蕲年宫为乱。\"裴骃集解：\"蕲年宫在雍。\"本文系用裴骃之说，非《史记》原文也。又《汉书·地理志》雍县注云：\"祈年宫，惠公起。\"又按；现今凤翔县出土有\"年宫\"二字瓦，立即\"蕲年宫\"之省文。 \\n 梁山宫，始皇幸梁山，在好畤。 \\n 直按：事见《史记·秦始皇本纪》三十五年，《正义》引《括地志》云：\"俗名望宫山，在雍州好畴县西十二里，北去梁山九里。'《汉书·地理志》，好畴县注云：\"有梁山宫，秦始皇起。\"《长安志》引《三秦记》云：\"梁山宫城皆文石，名织锦城。\" \\n 又按：《啸堂集古录》七十四页，有\"梁山鋗，元康元年造\"。秦时所造宫殿，在西汉时，仍修葺沿用．此其一例也。 \\n 信宫．亦曰成阳宫。解在前。 \\n 直按：《史记·秦始皇本纪》：二十七年，\"作信宫渭南，己更命信宫为极庙，象天极。\"三十四年，\"始皇置酒咸阳宫，博士七十人前为寿。\" \\n 兴乐宫，秦始皇造，汉修饰之，周回二十余里，汉太后常居之。 \\n 直按：《史记·孝文纪》云：\"至高陵休止\"。 \\n 《正义》引《三辅旧事》云：\"秦于渭南有兴乐宫，渭北有咸阳宫，秦昭王欲通二宫之间，造横桥长三百八十步。\"又《史记·叔孙通传》云：\"孝惠帝为东朝长乐宫。\"《集解》引《关中记》云：\"长乐宫，本秦之兴乐宫也，汉太后常居之。\" \\n 朝宫，\"始皇帝三十五年，以咸阳人多，先王之宫庭小，曰：吾闻周文于都丰，武王都镐，丰，镐之间，帝王之都也。乃营朝宫于渭南上林苑中。\"【校】\"中\"字，据《史记》补。 \\n 直按：事见《史记·秦始皇本纪》。阿房为朝宫先作之前殿，本文似误分为二宫。 \\n 庭中可受十万人，车行酒，骑行炙，千人唱，万人和。 \\n 直按：《长安志》阿房宫，引《三辅旧事》，与本文相同。 \\n 收天下兵古以铜为兵聚之咸阳，销以为钟鐻，高三丈。钟小者皆千石也。 \\n 直按：\"收天下兵，聚之咸阳，销以为钟鐻\"三句，用《史记·秦始皇本纪》二十六年文。原注\"古以铜为兵\"，用《集解》引应劭注文。 \\n 销锋镝以为金人十二，以弱天下之人，立于宫门。《三辅旧事》云；铸金狄人，立阿房殿前。 \\n 直按：《长安志》引《三辅旧事》云：\"秦作铜人，立在阿房殿前，汉徙著长乐宫大夏殿前。\" \\n 坐高三丈，铭其后曰：\"皇帝二十六年，初兼天下，改诸侯为郡县，一法律，同度量。\" \\n 直按：《汉书·王莽传下》云：\"莽梦长乐宫铜人五枚起立。莽恶之，念铜人铭有'皇帝初兼天下'之文，即使尚方工镌灭所梦铜人膺文。\" \\n 大人来见临洮，其大五丈，足迹六尺。铭李斯篆，蒙恬书。 \\n 直按：《史记·秦始皇本纪》二十六年，《正义》引《汉书·五行志》云：\"二十六年，有大人长五丈，足履六尺，皆夷狄服，凡十二人，见于临洮。故销兵器，铸而象之。\"谢承《后汉书》云：\"铜人，翁仲其名也。\"《三辅旧事》云：\"铜人十二，各重三十四万斤，汉代在长乐宫门前。\" \\n 又按：《博物志》卷二，所记与本文亦同。《长安志》引《关中记》云：\"长乐宫殿前铜人，其胸前铭，李斯篆，蒙恬书也\"。 \\n 董卓悉椎破铜人铜台，以为小钱。《英雄记》曰：\"昔大人见临洮而铜人铸，临洮生卓而铜人毁。\"天下大乱，卓身灭，抑有以也。 \\n 直按：董卓毁铜人铸小钱，乃见《魏志·董卓传》。《英雄记》与《史记·秦始皇本纪》二十六年《正义》所引亦同。 \\n 余二人，魏明帝欲徙诣洛阳清明门里，载至霸城，重不可致，便留之。 \\n 直按：《水经注·渭水》云：\"魏明帝景初元年，徒长安金狄，重不可致，因留霸城南。\"又《史记·秦始皇本纪》二十六年《正义》引《关中记》云：\"董卓坏铜人，余二枚徒清门里，魏明帝欲将诣洛，载到霸城，重不可致。后石季龙徙之邺，苻坚又徙入长安而销之。\"（《文选·西征赋》李善注引《关中记》，亦与《正义》相同。）又《后汉书·方术蓟子训传》\"后人复于长安东霸城见之，与一老公共摩翠铜人\"云云，则又为铜人留于霸城之证。 \\n 章怀注引《水经注》，铜人为魏文帝黄初元年所徙，与今本《水经注》不同。实则为魏明帝景初元年所徙，其事亦见于《魏志·明帝纪》裴骃所引《魏略》。章怀所据之《水经注》，盖唐初另一本也。 \\n 阿房宫，亦曰阿城。惠文王造，宫未成而亡，始皇广其宫，规恢三百余里。离宫别馆，弥山跨谷，辇道相属，阁道通骊山八十余里。表南山之颠以为阙，络樊川以为池。 \\n 直按：《水经注·渭水》云：阿房宫，\"亦名阿城\"。《史记·秦始皇本纪》三十五年，《正义》引《括地志》云：\"泰阿房宫亦曰阿城，在雍州长安县西北一十四里。\"按：宫在上林苑中；雍州郭城西南面，即阿房宫城东面也。\"又《长安志》云：\"秦阿房宫一名阿城，在长安县西二十里（《元和郡县图志》作'县西北十四里'，与《括地志》同）。西北三面有墙，南面无墙，周五里一百四十步，崇八尺，上阔四尺五寸，下阔一丈五尺，今悉为民田。\" \\n 又按：阿房宫遗址，现今在西安三桥镇南，阿房村，古城村、朐家庄一带。 \\n 作阿房前殿，东西五十步，南北五十丈，上可坐万人，下建五丈旗。 \\n 直按：本段用《史记·秦始皇本纪》三十五年文。《水经注·渭水》引《关中记》曰：\"阿房殿在长安西南二十里，殿东西千步，南北三百步，庭中受十万人。\"《汉书·贾山传》作东西五里，南北千步。《史记·正义》引《三辅旧事》，作\"东西三里，南北五百步，庭中可受万人\"。《博物志》卷六《地理考》作\"殿东西千步，南北千步，上可以坐万人。\" \\n 以木兰为梁，以磁石为门。磁石门，乃阿房北阙门也。门在阿房前，悉以磁石为之，故专其目，令四夷朝者，有隐甲怀刃，入门而胁止．以示神。亦曰却胡门。 \\n 直按：《文选》潘岳《西征赋》李善注引《三辅黄图》云：\"阿房前殿以木兰为梁，磁石为门，怀刃者止之。\"较今本多末一句。《史记·秦始皇本纪》三十五年，《正义》引《三辅旧事》云，\"以磁石为门．阿房言之北阙门也。\" \\n 又按：原注文用《水经注·渭水》\"又东北与镐水合磁石门\"条。 \\n 周驰为复道，度渭属之咸阳，以象太极阁道抵营室也。阿房宫未成．成【校】据《史记》补欲更择令名名之。作宫阿基旁：故天下谓之阿房宫。隐宫徒刑者七十余万人，乃分作阿房宫，或作骊山。【校】此四字原在下条之首，从毕本改正。 \\n 直按：本段文用《史记·秦始皇本史》三十五年文。又《文选·西京赋》云；\"乃构阿房。\"李善注引《三辅故事》云：\"秦始皇上林苑中，作离宫别观一百四十六所，不足以为大会群臣，二世胡亥起阿房殿，东西三里，南北三百步，下可以建五丈旗，在山之阿，故曰阿房也。\" \\n 兰池宫，始皇三十一年，为微行咸阳，与武士四人俱，夜出逢盗兰池。注渭城县兰池宫。 \\n 直按：本段用《史记·秦始皇本纪》三十一年文，注文用裴骃集解。《汉书·地理志》渭城县注，有\"兰池宫\"。《史记·正义》引《括地志》云：\"兰池陂即古之兰池，在咸阳县界。\"《秦记》云；。始皇都长安，引渭水为池，筑为蓬、瀛，刻石为鲸，长二百丈，逢盗之处也。\"（刻鲸事《大平寰宇记》卷二十六亦同。）《文选·西征赋》云：\"兰池周曲。\"李善注引《三辅黄图》云，\"兰池现在城外。\"与今本异。《长安志》曰：\"周氏曲在咸阳县东南三十里，今名周氏陂。陂南一里，汉有兰池宫。\"《元和郡县图志》卷一云：\"秦兰池宫，在（咸阳）县东二十五里。\"又《汉书·杨仆传》云：\"受诏不至兰池宫。\"如淳注云：\"兰池宫在渭城。\"又《铙歌十八曲·芳树》云：\"行临兰池。\" \\n 又按：《秦汉瓦当文字》卷一第八页，有\"兰池宫当\"瓦，审其形制，则汉物也。 \\n 钟宫，在鄠县东北二十五里．始皇收天下兵销为钟鐻，此或其处也。 \\n 直按：《元和郡县图志》卷二云：\"钟官故城，一名灌钟城，在（鄠）县东北二十五里。秦始皇收天下乒器销为钟鐻处。\"《太平寰宇记》卷二十六亦同。《元和》作钟官，极为正确，盖为水衡都尉钟官令铸钱之地，为上林铸钱三官之一。本文误作钟宫，遂列入秦代宫殿之内。 \\n 驰道，按《秦本纪》，始皇二十七年\"治驰道\"。注曰；\"驰道天子道也。\"蔡邕曰：\"驰道．天子所行道也，若【校】据《史记》正义补今之中道然。\" \\n 直按：注为裴骃集解引应劭之说。蔡邕说见《独断》。 \\n 《汉书·贾山传》曰：\"秦为驰道于天下，东穷燕齐，南极吴楚，江湖之上，滨海之观毕至。道广五十三丈而树，厚筑其外，隐以金椎，树以青松。\" \\n 直按：本段用贾山《至言》文。\"隐\"为\"稳\"字之假借。 \\n 汉令，诸侯有制，得行驰道中者行旁道，无得行中央三丈也。不如令，没入其车马。 \\n 直按：《汉书·鲍宣传》，如淳注引《汉令》，与本文同，但少末二句。 \\n 云阁，二世所造，起云阁欲与南山齐。 \\n 直按：《文选·东京赋》云\"结云阁。\"李善注引《三辅故事》云：\"秦二世胡亥，起云阁欲与南山齐。\"《太平御览》卷一百八十四亦同。《长安志》引《汉宫殿疏》称为凌云阁。 \\n 望夷宫，在泾阳县界长平观道东，北临泾水，以望北夷，以为宫名。 \\n 直按：本段用《史记·秦始皇本纪》二世三年集解引张晏注文。 \\n 又按：此宫遗址，今在咸阳顺陵村东北。 \\n 林光宫，胡亥所造，纵广各五里，在云阳县界。 \\n 直按：本书卷二．甘泉宫引《关辅记》云：\"林光宫亦曰甘泉宫，秦所造。\"又《文选·西都赋》李善注引《汉宫阙疏》日，\"廿泉林光宫，秦二世造。\"《长安志》亦同。又《汉书·郊祀志》云：\"三月甲子，震电灾林光宫门。\" \\n 汉长安故城 \\n 汉之故都，高祖七年方修长安宫城，自栎阳徙居此城，本秦离宫也。初置长安城，本狭小，至惠帝更筑之。 \\n 直按：《史记·高祖本纪》云：\"七年，长乐宫成，丞相已下徙治长安。\"《汉兴以来将相名臣年表·大事记》：\"高祖七年，长乐宫成，自栎阳徙长安。\"又《水经注·渭水》曰；\"长安有秦离宫，原无城垣，故惠帝城之\"。 \\n 按惠帝元年正月，初城长安城。三年春，发长安六百里内男女十四万六千人，三十日罢。城高三丈五尺，下闹一丈五尺，六月发徒隶二万人常役。至五年，复发十四万五千人，三十日乃罢。九月城成，高三丈五尺，下阔一丈五尺，上阔九尺，雉高三坂，周回六十五里。城南为南斗形，北为北斗形，至今人呼汉京城为斗城是也。 \\n 直按：惠帝筑长安城事，见《汉书·惠帝纪》。《史记·吕后纪》云：惠帝\"三年方筑长安城，四年就半，五年六年城就。\"索隐引《汉宫阙疏》云：\"四年，筑东面；五年，筑北面\"。又《汉书·惠帝纪》郑氏注：\"三年，城一面，故速罢。\" \\n 又按：《金石萃编》卷一百十八柳此撰《唐万寿寺记》作\"三年春，发长安六百里男女十四万五千人，三十日罢。城高三丈五尺，下阔一丈五尺。六月，发诸侯王列侯徒隶二万人常役。至五年，复发长安一百里内十四万五千人，三十日乃罢。\"与《汉书》所记微有不同。 \\n 又按：本段与《太平寰宇记》卷二十五，叙长安故城，文字相同，但不言城垣高度。《元和郡县图志》卷一，自\"本秦离宫也\"，至\"北为北斗形\"，与本文完全相同。 \\n 《汉旧仪》曰：\"长安城中，经纬各长三十二里十八步．地九百七十三顷，八街九陌，三宫九府，三庙．十二门，九市，十六桥。\"地皆黑壤，今赤如火，坚如石。父老传云，尽凿龙首山土为城，水泉深二十余丈。树宜槐与愉，松怕茂盛焉。城下有池，周绕广三丈，深二丈，石桥各六丈，与街相直。 \\n 直按：《长安志》引《汉旧仪》曰：\"长安城方六十三里，经纬各长十五里，一十二门，城中地九百七十三顷，八街九陌，九府三庙。\"《史记·吕后本纪》索隐引《汉旧仪》，作\"城方六十三里，经纬各十二里\"。两书所引《汉旧仪》，与本书所引均微有不同。又按：《长安志》引《三辅旧事》云\"长安城似北斗\"。《周地图记》曰：\"长安城南为南斗形，北为北斗形，周习六十五里，八街九陌九市。\"《续汉书·郡国志》云：\"长安城方六十三里，经纬各长十五且十二城门，九百七十三顷。城中皆属长安令。\"又：《太平街览》卷一百九十二，及《长安志》引《三秦记》曰：\"长安城中地土皆黑壤，今城赤何也？且坚如石如金，父老所传曰，凿龙首山中土以为城．及诸台阁亦然。\" \\n 又按：《长安志图》说：\"汉城名阳甲城，俗曰杨广城，盖炀帝弑父亡国，民斥其名，政犹时日曷丧云尔，其后又转而为杨家也。\"现今仍称为杨家城，不称为杨广城矣。 \\n 秦汉风俗 \\n 《汉志》曰：\"秦有四塞之固。昔后稷封斄，公刘处豳，大王徙岐，文王作丰，武王治镐，其民有先王遗风，好稼穑，务本业，故豳诗言农桑衣食之业甚备。秦都咸阳．徙天下豪富十二万户。汉高帝都长安，徙齐诸田、楚昭屈景【校】原作\"徙诸齐田楚屈昭景\"，今据《汉书》改正及诸功臣于长陵。后世世徙吏二千石高赀富人及豪杰兼并之家于诸陵，强本弱末，以制天下。是故五方错杂，风俗不一，贵者崇侈靡，贱者薄仁义，富强则商贾为利，贫窭则盗贼不禁。闾里嫁娶，尤尚财货，送死过度，故汉之京辅，号为难理，古今之所同也。 \\n 直按：本段采用《汉书·地理志·秦地》文。首句\"秦有四塞之固\"，系本书自加之语。以下字句，多所改易，古代引书，往往如是，后人不能据引文以校正《汉书》原文。又《太平寰宇记》卷二十五，叙雍州风俗，首句云\"秦有四塞之固\"，以下节括《地理志》文。《长安志》叙风俗，首句亦云\"秦有四塞之固，昔后稷封斄，公刘处豳\"云云，大致亦与《黄图》相同。 \\n 都城十二门 \\n 长安城东出南头第一门霸城门，民见门色青，名曰青城门，或曰青门。门外旧出佳瓜。广陵人邵平，为秦东陵侯，秦破为布衣，种瓜青门外，瓜美，故时人谓之\"东陵瓜\"。《庙记》曰：\"霸城门，亦曰青绮门。\"《汉书》王莽天凤三年，霸城门灾，莽更霸城门曰仁寿门无疆亭。 \\n 直按：《陕西通志》卷七十二，\"长安故城，在西安府城西北二十里\"，又《水经注·渭水》\"又东迳长安城北\"条，所引十二城门次序，与本书固有不同，文字复多窜错．当日恐系本于《黄图》，兹不再引证。邵平事见《汉书·萧何传》。阮籍《咏怀》诗云：\"昔闻东陵瓜，近在青门外，连畛距阡陌，子母相钩带。\" \\n 又按：《述异记》：\"景帝元年．有青雀群飞于霸城门，乃改为青雀门：更修饰刻木力绮寮，雀去，因名青绮门。\"《汉书·王莽传》中云：'天凤三年七月辛酉，霸城门灾，民间所谓青门也。\"颜师古引《三辅黄图》云：\"长安城东出南头名霸城门，俗以其色青，名曰青门。\"与今本略同。 \\n 长安城东出第二门曰清明门，一日藉田门，以门内有藉田仓，一日凯门。《汉书》平帝元始四年\"东风吹屋瓦且尽\"，即此门也。《汉宫殿疏》曰：\"第二门名城东门。\"莽更名曰宣德门布恩亭。 \\n 直按：《汉书·文帝纪》元年应劭注：\"古者天子耕藉田千亩，为天下先。藉者，帝王典藉之常也。\"韦昭曰：\"藉，借也。借民力以治之，以奉宗庙，且以劝率天下使务农也。\" \\n 长安城东出北头第一门曰宣平门，民间所谓东都门。《汉书》曰：\"元【校】原作\"成\"，据汉书改帝建昭【校】原作\"始\"，今订正元年，有白蛾群飞蔽日，从东都门至枳道。\"又疏广太傅受少博，上疏乞骸骨归，公卿大夫为设祖道，供张东部门外，即此门也。其郭门亦曰东郭【校】原作\"都\"，据《玉海》改，即逢萌挂冠处也。王莽更名曰【校】\"曰\"字原脱，据文例增补春王门正月亭。东都门至外郭亭十三里。 \\n 直按：《汉书·元帝纪》云：建昭元年\"秋八月，有白蛾群飞蔽日，从东都门至枳道。\"如淳注引《三辅黄图》云：\"长安城东面北头门，号日宣平城门，其外郭曰东都门也。\"与今本略同。 \\n 又按：《汉书·疏广传》云；\"供张东都门外。\"苏林注云：\"长安东郭门也。\"《后汉书·逢萌传》云：\"时王莽杀其子宇，萌谓友人曰，三纲绝矣，不去祸将及人，即解冠挂东都城门。\"《汉书·翟义传》有\"春王城门校尉王况\"。颜师古注曰：\"春王，长安城东出北头第一门也。本名宣平门，莽更改焉。\" \\n 长安城南出东头第一门曰覆盎门，一号杜门。《庙记》曰：\"覆盎门与洛门，相去十三里二百一十步，门外有鲁班输所造桥，工巧绝世。\"长乐宫在城中，近东直杜门，其南有下杜城。《汉书》集注云：\"故杜陵之下聚落也，故曰下杜【校】\"杜\"字，据《水经注》补门。\"又曰端门，北对长乐宫。《汉书》曰：\"戾太子所【校】\"所\"字，疑衍文斫覆盎门出奔湖。\"王莽更名曰永清门【校】《御览》作\"永\"长茂亭。 \\n 直按：《汉书·蔡义传》云：\"数岁，迁补覆盎城门候。\"《水经注·渭水》及《长安志》均云：\"与洛门相对，去一十三里二百一十步，门外有鲁班所造桥，北对长乐宫，故曰端门。\"本文所引《汉书》集注据《水经注·渭水》应为应劭之说。颜师古《汉书》叙例云：\"《汉书》旧无注解，唯服虔、应劭等各为音义，自别施行。至典午中朝．爰有晋灼，集为一部，凡十四卷……号曰《汉书集注》。属永嘉丧乱，金行播迁，此书虽存，不至江左。\"本书独引晋灼之《集注》，此为《黄图》魏晋时旧本之可见者。 \\n 又按：《汉书·刘屈剺传》云：\"太子军败，南犇覆盎城门，得出。\"颜师古注云：\"长安城南出东头第一门曰覆盎城门，一号杜门。\"与本文相同。 \\n 长安城南出第二门曰安门，亦曰鼎路门，北对武库。王莽更名曰光礼门显乐亭。 \\n 长安城南出第三门曰西安门，北对未央宫，一曰便门，即平门也。古者平便皆同字。武帝建元二年初作便门桥，跨渡渭水上，以趋茂【校】据颜注补陵，其道易直。《三辅决录》曰：\"长安城西门曰便门，桥北与门对，因号便桥。\"王莽更名曰信平门诚正亭。 \\n 直按：《汉书·武帝纪》，\"建元三年初作便门桥。\"颜师古注云：\"便门，长安城北面西头门即平门也。古者'平''便'皆同字。于此道作桥，跨渡渭水以趋茂陵，其道易直，即今所谓便桥是其处也。\"又《金石萃编》汉二十二第四页，有\"便\"字瓦，阴文。出土地址在今咸阳县北乌庄，疑为便门桥上所用之瓦。 \\n 长安城西出南头第一门曰章城门。《汉宫殿疏》曰：\"章城门汉城西面南头第一门。\"《三辅旧事》曰：。章门亦曰光华【校】原作\"毕\"，从吴本改门，又曰便门。\" \\n 《汉书》成帝元延元年，章城门牡自亡。颜师古注云：牡所以下闭者也，亦以铁为之。王莽改曰万秋门亿年亭。 \\n 直按：《汉书·五行志》中之上云：\"成帝元延元年正月，长安覃城门门牡自亡。\"晋灼注：\"西出南头第一门也。\"又余旧藏有\"车门观监\"封泥，盖在章城门内外有宫观，监为管理门观之官。 \\n 长安城西出第二门曰直城门。《汉宫殿疏》曰：\"西出南头第二门也。\"亦曰故龙楼门，门上有铜龙，本名直门，王莽更曰直道门端路亭。 \\n 直按：《汉书·成帝纪》曰：\"西至直城门\"。晋灼注引《黄图》为\"西出南头第二门\"，与今本同。龙楼门亦见《成帝纪》。 \\n 长安城西出北头第一门曰雍门。本名西城门，王莽改曰章义门著义亭。其水北入有函【校】原作\"亟\"，据毕本改里，民呼曰函里门。 \\n 直按：《水经注·渭水》，雍门又曰光门，亦曰突门。 \\n 长安城北出东头第一门曰洛城门，又曰高门。《汉宫殿疏》曰：\"高门，长安北门也，又名鹳雀台门，外有汉武承露盘，在台上。\"王莽更曰进和门临水亭【校】原脱此十字．据毕本增补。 \\n 直按：《水经注·渭水》云：'洛门又曰朝门，一名高门。\"又《水经注》及《后汉书·刘玄传》章怀注，皆以洛城门王莽更名为建子门广世亭，但建子门是厨城门之改名，当以本书为正。 \\n 长安城北第二门曰厨城门。长安厨在门内，因为门名。王莽更名建子门广世亭。 \\n 直按：《汉书·霍光传》云：\"发长安厨三太牢，具祠阁室中。\"如淳注引《黄图》云：\"北出中门有长五厨，故谓之厨城门。\"与今本略同。 \\n 又按；《封泥考略》卷八第四页，有\"建子城门校尉\"封泥．盖王莽时物。 \\n 长安城北出西头第一门曰横门。《汉书》虒上小女陈持弓走入光门，即此门也。门外有桥曰横桥。王【校】据文例补莽更名朔都门左豳亭【校】原脱此九字，据毕本增补。 \\n 直按：《汉书·成帝纪》，\"建始三年秋，关中大水。七月，虒上小女陈持弓，闻大水至…… \\n 今本同。 \\n 又按：《水经注》朔都门误作霸都门，因王莽所改十二城门名与亭名，或取四字联文．如宣平门改为春王门正月亭是也，或取义相对举，如安门改为光礼门显乐亭是也，本文\"朔\"\"豳\"二字皆地名，义亦相联。又余旧藏有\"朔\"字瓦，正面绳文，背面用陶范打印朔字十方，疑为王莽朔都门所用之瓦。 \\n 汉城门皆有候，门候主候时，谨启闭也。《三辅决录》曰：\"长安城，面三门，四面十二门，皆通达九逵，以相经纬，衢路乎正，可并列车轨。十二门三涂洞辟，隐以金椎，周以林木。左右出入，为往来之径，行者升降，有上下之别。\"班固《西都赋》云：\"披三条之广路，立十二之通门。\"又张衡《西京赋》云：\"城郭之制，则旁开三门，参涂夷庭，方轨十二，街衢相经\"是也。 \\n 直按：《汉书·蔡义传》云；\"数岁迁补覆盎城门候。\"颢师古注云；\"门候，主候时而开闭也。\"与本文相同。又《萧望之传》云，\"署小苑东门候。\"盖宫苑之门候也。又《水经注·渭水》云：\"凡此诸门，皆通逵九达，三途洞开，隐以金椎，周以林木。左出右入，为往来之径；行者升降，有上下之别。\"与本文虽有繁简之别，盖皆用《三辅决录》之文。 \\n 又按；汉长安旧城，在今西安市区西北约十八里，现存以霸城门城墙，遗留独多。中国科学院考古研究所于一九五七年两次发掘霸城、西安，直城，宣平四个城门。对于全汉城的实测，长度为二五一零零米，合汉代六十里强，与今本《汉旧仪》城方六十里的记载最相近。城墙的宽度，据《三辅黄图》记载，下阚一丈五尺，上阔九尺，由于已经倾塌，上部实宽多少，无法求得，下部宽度，经发掘实测为十六米左近，合汉尺近七丈，《黄图》所载，显然失实。每一城门，有三个门道。中央的一个门道，宽七·七米：两侧的两个门道宽各八·一米。门道与门道之间，相隔四．二米，与《西都赋》所云\"披三条之广路，立十二之通门\"，《西京赋》所云\"旁开三门．参涂夷庭，方轨十二\"正相符合（引《考古通讯》一九五七年五期\"汉长安城考古初步收获\"，一九五八年四期\"长安城考古收获续记\"）。 \\n 又按：汉城十二城门各遗址，现今为西安未央公社小地名，分列如次：霸城门在今汉城樊家圪塔东二公里许；清明门（以下省称汉城内）在北玉女门村东约一百米；宣平门今称青门坊；覆盎门在今阁老门村南一公里许；安门在今西张村南：西安门在今马家寨南一公里；章城门在今延秋门村东南约一公里；直城门在今卢家口村西南；雍门在今六村堡一带：洛城门在今惠家头南；厨城门在今高庙街北口处，横门在今关庙村一带。 \\n  \\n   \\n  "}
{"章节": "●三辅黄图卷之二", "正文": "  \\n ●三辅黄图卷之二 \\n 　 \\n  \\n 长安九市 \\n 《庙记》云：\"长安市有九，各方二百六十六步。六市在道西，三市在道东。凡四里为一市。致九州之人在突门，夹横桥大道，市楼皆重屋。\"又曰：\"旗亭楼，在杜门大道南。\" \\n 直按：《太平寰宇记》卷二十五，引《庙记》文字略同。《文选·两都赋》李善注引《汉宫阙疏》曰：\"长安立九市，其六市在道西，三市在道东。\"《太平御览》卷一百九十一引《宫阙记》亦同。《长安志》作\"六市在道东，三市在道西\"，恐为误文。 \\n 又按：《水经注·渭水》，雍门一曰光门，一曰突门。《文选·西京赋》云：\"旗亭五重。\"薛综注：\"市楼立亭于上。\"《太平御览》卷一百九十一，引《宫阙记》云；\"旗亭楼在杜门大这南，又有当市观。\" \\n 又按：《初学记》卷二十四，引《三辅黄图》有\"方市\"，疑九市之误字。 \\n 又有柳市．东市，西市【校】原脱此六字，据《玉海》补。当市楼有令署，以察商贾货财买卖贸易之事，三辅都尉掌之。 \\n 直市在富平津西南二十五里，即秦文公造。物无二价，故以立市为名。 \\n 直按：《太平寰宇记》卷二十五、《太平御览》卷一百九十一引《庙记》及《郡国志》，与本文均相同。《太平寰宇记》卷二十五引《三辅黄图》作\"西南十五里\"。又《太平寰宇记》卷三十云：\"直市在富平县西南十五里。\"《长安志》云：\"直市在渭桥北，秦文公造。直市平准物价，故日直市。\"盖富平津，地名，在渭桥北，《长安志》说是也，《太平寰宇记》指为富平县地似误。 \\n 张衡《西京赋》云：\"郭开九市，通阛带阍，旗亭五重【校】原作\"重立\"，据《文选》改，俯察百隧\"是也。又按：《郡国志》云。长安大侠萭【校】原作\"黄\"，据《汉书》改子夏居柳市，司马季主卜于东市，晁错朝服斩于东市，西市在醴泉坊。\" \\n 直按：《汉书·文帝纪》后元六年，\"河内太守周亚夫为将军次细柳。\"张揖注云：\"在昆明池南，今有柳市是也。\"《汉书·游侠传》颜师古注引《汉宫阙疏》云：\"细柳仓有柳市。\"司马季主卜于东市，见《史记·日者传》；晁错斩于东市，见《汉书》本传。又《太平御览》卷一百九十一引《郡国志》，与本文相同。 \\n 又按：《汉书·惠帝纪》：\"六年，起长安西市，修敖仓。\"《太平寰宇记》卷二十五，引《郡国志》：\"西市在醴泉坊\"下多\"隋曰利人市，因有西市署\"二句。又《长安志》朱雀街西之第四街次南醴泉坊注：\"本名承明坊，开皇二年改名。\"本文谓汉代之西市，当于唐代之醴泉坊也。此书为唐人补缀之一证。 \\n 又按：汉城九市．今可号者．有柳市、东市，西市，直市、交门市、孝里市、交道亭市七市之名．此外尚有高市。汉城曾出土有\"高市\"陶瓶，为余所得，后赠于兰州图书馆。 \\n 长安八街九陌 \\n 有香室街、夕阴街、尚冠前街。《三辅旧事》云：\"长安城中八街九陌。\"《汉书》刘屈剺妻枭首华阳街，京兆尹张敞走马章台街，陈汤斩郅支王首悬藁街。张衡《西京赋》云：\"参徐夷庭，街衢相经，廛里端正，甍宇齐平\"是也。 \\n 直按：《太平御览》卷一百九十五，引《郡国志》云：\"雍川司天台西北有香室街。\"又曰：\"夕阴街在右扶风南。\"《长安志》亦云：\"香室街在司天台北，夕阴街在右扶风南，尚冠前街在夕阴街之后。\" \\n 又按：刘屈剺，张敞．陈汤事，均见《汉书》本传。《长安志》：\"章台街，今长安建章台下街。\"《长安志》引《汉书》长安有炽盛街，见于《汉书·游侠·萭章传》，叙长安炽盛，街闾往往多游侠，是形容之辞，非街名也，此宋敏求之误解。此外《太平御览》卷一百九十五，有太常街，引自《三辅故事》。有城门街，见《汉书·叔孙通传》，晋灼注引《三辅黄图》。盖为本书佚文。 \\n 长安城中闾里 \\n 长安闾里一百六十，室居栉比，门巷修直。有宣明。建阳、昌阴、尚冠、修城。黄棘。北焕．南平、大昌、戚里【校】四字原作\"等里\"二字，今据《玉海》引文补正。《汉书》：万石君石【校】石字今补奋徙家长安戚里。宣帝在民间时，常在尚冠里。刘向《列女传》：节女，长安大昌里人也。 \\n 直按：《文选》潘岳《西征赋》云：\"所谓尚冠修成，黄棘宣明，建阳昌阴，北焕南平，皆夷漫涤荡，亡其处而有其名。\"潘岳所纪载长安八里名，完全与本文相合。又有函里，见本书长安城雍门。 \\n 又按：石奋居戚里，宣帝少时居尚冠里，均见《汉书》本传纪。又《列女传》卷五：\"京师节女者，长安大昌里人之妻也。\"武梁祠画像，亦题作京师节女。 \\n 又按：《居延汉简释文》四一九页有\"长安棘里任导方\"简，当为黄棘里之简称。四二三页有\"长安宜里阎常字中兄\"简。四五六页有\"长安梁陵里田胜\"简，疑即万石君之陵里而颜师古误注者。八十页有\"过客居长安发利里\"简文。以上长安各里名，除黄棘外，皆为《黄图》所不载。 \\n 汉宫 \\n 【校】原脱汉字，据目录补 \\n 长乐宫，本秦之兴乐宫也。高皇帝始居栎阳．七年长乐宫成，徙居长安城。《三辅旧事》，《宫殿疏》皆曰：\"兴乐宫，秦始皇造，汉修饰之，周回二十里。\" \\n 直按：《长安志》引《关中记》曰：\"长乐宫，本秦之兴乐宫也，周回二十余里，有殿十四。汉太后常居之。\"（《太平寰宇记》卷二十五，引《关中记》亦同。）又引《长安志》曰：\"兴乐宫，秦始皇造，汉修饰之。王莽改长乐宫日常乐室。\"《史记·叔孙通传》云：\"孝惠帝为东朝长乐宫。\"《集解》引《关中记》云：\"长乐宫本秦之兴乐宫也，汉太后常 \\n 居之。\"又《孝文帝纪》云：\"至高陵休止。\"《正义》引《三辅旧事》云：\"秦于渭南有兴乐宫，渭北有咸阳宫。秦昭王欲通二宫之间，造横桥，长三百八十步。\"据《三辅旧事》兴乐宫秦昭王所造，与他书指为始皇所造不同。又《元和郡县图志》卷一云：。汉长乐宫在县西北十四里．未央宫在县西北十五里，建章官在县西二十里，桂宫在县北十三里。\"《长安志》云：\"汉未央宫在县西北十四里，建章宫在县西北二十里．长乐宫在县西北十五里，桂宫在县西北十三里。\"两说大略相似。现今长乐宫遗址，半已湮灭。 \\n 前殿东西四十九丈七尺，两杼中三十五丈，深十二丈。 \\n 直按：《长安志》引《三辅黄图》，与本文同，惟\"两杼\"作\"西杼\"。\"杼\"字，一作\"序\"。两杼中三十五丈，《太平寰宇记》作\"二十五丈\"。 \\n 长乐富有鸿台，有临华殿，有温室殿。有长定【校】原作\"信宫\"，据《大平寰宇记》改，长秋，永寿，永宁四殿。高帝居此宫，后太后常居之，孝惠至平帝，皆居未央宫。 \\n 直按：《水经注．渭水》云：\"殿西有长信、长秋、永寿、永昌诸殿。\"\"长信\"似即\"长定\"、\"永昌\"似印\"永宁\"之误字。又《长安志》引《关中记》作长秋、永寿、永宁、长定四殿。 \\n 《汉书》：\"宣帝元康四年，神爵五采以万数，集长乐宫\"。\"五凤三年鸾凤集长乐宫东阙中树上。\"王莽改长乐宫为常乐室，在长安中近东直杜门。 \\n 直按：元康四年、五凤三年神爵、鸾凤集长乐宫事，见《汉书·宣帝纪》。王莽改长乐宫为常乐室事，见《汉书·王莽传》中。又《汉代纪年铭漆器图说》，图版四十页，有始建国元年夹纻漆盘文云：\"常乐大宫，始建国元年正受第千四百五十至四千\"。又《十钟山房印举》举二第四十七页，有\"常乐苍龙曲侯\"印，皆王莽改长乐力常乐之证。鸿台临华温室考见后． \\n 未央宫，《汉书》曰：\"高祖七年，萧何造未央宫，立东阙、北阙阙，门观也。刘熙释名曰；阙在两门旁，中央阙然为道也。门阙，天子号令赏罚所由出也。未央宫殿虽南向，而上书奏事谒见之徒，皆在北阙焉。是则以北阙为正门，而又有东阙东门。至于西南两面，无门阙矣。盖萧何立未央宫，从厌牲之术理然乎、前殿、武库藏兵器之处也、太仓廪粟所在一百三十楹，在长安城外东南。上见其壮丽太甚，怒曰：天下匈匈劳苦数岁，成败未可知，是何治宫室过度也。何对曰：以天下未定，故可因以就宫室。且天子以四海为家，非令壮丽，无以重威，无令后世有以加也。上悦，自栎阳徙居焉。\" \\n 直按：本段文字，用《汉书》高祖八年纪文，《太平寰宇记》卷二十五亦同。东阙，《汉书·文帝纪》七年六月未央宫东阙罘罳灾。《太平御览》卷一百七十九，及《长安志》引《关中记》曰：\"末央宫东有青龙阙，北有元武阙，所谓北阙者也。\"《艺文类聚》卷六十二，引《三辅旧事》并同。又《古今注》卷上云：\"苍龙阙画苍龙，白虎阙画白虎，玄武阙画玄武，朱雀阙上有朱雀二枚。\"原注未央宫殿虽南向一段，用《汉书·高祖纪》八年颜师古注文。又所引释名，见卷五释宫室。南北阙太仓考见后。 \\n 未史宫用回二十八坚，前殿东西五十丈，深十五丈，高三十五丈。前殿曰路寝．见诸侯群臣处也。营未央宫因龙首山以制前殿。山长六十里，头入渭水，尾达樊川，秦时百黑龙从南山出饮渭水，其行道因成土山。疏山为台殿，不假板筑，高出长安城。《西京赋》所谓疏龙首以抗前殿，此也。至孝武以木兰为棼撩，木兰，香木。棼撩，栋椽，文杏为梁柱杏木之有文者，金铺玉户金铺扉上有金华，中作兽及龙蛇铺首以御环也。玉户，以玉饰户也，华榱壁珰，雕楹玉磶楹，柱也。磶，柱下石也，重轩镂槛，青琐丹墀青琐，窗也。墀，殿阶也。左磩，右平。右乘车上，故使之平；左以人上，故为之阶级。磩，阶级也。黄金为璧带，间以和氏珍玉，风至其声玲珑也。 \\n 直按：《西京杂记》云；\"未央宫周匝二十二里九十五步，街道周四十七里。台殿四十三所，其三十二所在外，十一所在后宫。池十三，山六，池一、山二亦在后宫。门闼凡九十五。\"又《长安志》引《关中记》云：\"未央官周旋三十一里，街道十七里：有台三十二，池十二，土山四，宫殿门八十一，掖门十四。\"与本文周回二十八里之说，三书所记皆不相符。又《文选·西京赋》云：\"疏龙首以抗殿\"。李善注引《三辅黄图》曰：\"日营未央，因龙首以制前殿。\"\"日\"罕疑为衍文。原注山长六十里一段，系用辛氏《三秦记》．《初学记》卷六，《艺文类聚》卷九十六，《续汉书·郡国志》刘昭注、《元和郡县图志》卷一、《太平寰宇记》巷二十五，以及《长安志》诸书，所引皆同．或字句略异。如《类聚》所引\"尾达樊川\"下有\"头高二十丈，尾渐下高五六丈\"二句。而《水经注·渭水》所引，则作高五六丈，又有\"土色赤而坚\"一句。 \\n 又按：本段叙述宫殿材饰，文字多本于《西京赋》。信如\"雕楹玉磶\"．\"青琐丹墀\"，\"左磩右平\"三句，皆直用《西京赋》语。\"以木兰为棼镣\"，即《西京赋》之\"结棼撩以相接'。\"华榱壁珰\"，即《西京赋》之\"饰华榱与壁珰\"。\"重轩镂槛\"，即《西京赋》之\"三阶重轩，镂槛文梐\"。又\"黄金为璧带\"三句，则用《汉书·扬雄传·甘泉赋》晋灼注文。\"左磩右平\"原注文，则用《西京赋》薛综注。《太平御览》卷一百八十五，引挚虞《三辅决录注》云：\"其制有陛，左磩右平，乎以文塼相亚次．磩者为陛级也。\" \\n 未央宫有宣室、麒麟、金华、承明、武台、钩弋等殿。又有殿阁三十二，有寿成、万岁，广明、椒房、清凉、永【校】原作\"水\"，误，据毕本改延，玉堂、寿安、平就、宣德、东明、飞【校】原作\"岁\"，误，据《汉书》改雨、凤凰、通光、曲台、白虎等殿。 \\n 直按：《太平寰宇记》卷二十五引《三辅黄图》，与本文同。《汉书·翼奉传》云：\"孝文时未央宫又无高门，武台、麒麟、凤凰、白虎、玉堂、金华之殿，独有前殿、曲台、渐台、宣室、温室。承明耳。\"《太平御览》卷一百七十五，引《三辅宫殿名》云；\"长乐当为'未央'之误字宫前殿、宣德殿、通光殿、高明殿。\"《长安志》引《庙记》云：\"未央宫有万岁殿、广明殿、永延殿、寿安殿、宣德殿、东明殿、通光殿，德殿，高明殿、延年殿。\"《汉书·李陵传》云：\"陵召见武台。\"颜师古注云：\"未央宫有武台殿。\"《小校经阁金文》卷十一第六十四页，有\"寿成室鼎\"，元延二年少府真为内者造，盖即寿成殿之物。《初学记》卷二十四引《汉宫阁名》云：\"长安有玉堂殿、铜柱殿。\"《汉书·扬雄传》解嘲文云：\"历金门，上玉堂。\"晋灼注引《三辅黄图》，有大玉堂殿小玉堂殿，与今本异。 \\n 又按：《汉书·元后传》云：\"冬飨饮飞羽。\"颜师古注云：\"飞雨殿在未央宫中。羽字或作雨。\"《初学记》卷二十四，引《庙记》：\"飞羽殿或云飞雨殿\"又《汉书·枚乘传》有\"游曲台\"，颜师古注引《三辅黄图》云\"未央宫有曲台殿\"，与今本同。又《汉书·儒林·孟喜传》云：\"喜举孝廉为郎，曲台署长。\"颜师古注云：\"曲台，殿名。署者，上供其事也。\"又《汊书·王商传》云：\"河平四年，单于来朝，引见白虎殿，丞相两坐未央廷中，单干宁，拜谒商。\"又《张安世传》云：\"诣白虎殿对策。\"颜师古注云：\"此殿在未央宫也。\"宣室、麒麟、金华、承明、钩弋、椒房、清凉、凤凰考，均见后。 \\n 《庙记》云：\"未央宫有增成、昭阳殿。\"《汉宫阙疏》曰：\"未央宫有麒麟阁、天禄阁，有金马门、青琐门，玄武、苍龙二阙。朱鸟堂、画堂、甲观，非常室。\"又有钩盾署，弄田。 \\n 直按：《太平寰宇记》卷二十五引《庙记》，与本文相同。又《汉宫阙疏》、《太平寰宇记》引作《关中记》，文字相同。朱鸟堂至非常室，《太平寰宇记》引作《三秦记》文。钩盾署、弄田，《太平寰宇记》引作《关中记》文。又《汉书·王莽传》中云：\"与州部众郡晓知地理图籍者，共校治于寿成朱鸟堂。\"《西京赋》李善注：引汉宫阙名有朱鸟殿，《水经注》渭水则作朱雀殿。《长安志》引《三秦记》，未央宫有朱鸟堂。又《长安志》云：\"未央宫有青琐门，见《关中记》。\"《汉书·王莽传》下云：\"后日殿中旬盾土山仙人掌旁，有白头公青衣，郎吏见者，私谓之国师公。\"是钩盾令官署在未央宫内之证。《汉书·百官公卿表》，钩盾令属少府；《艺文志》赋家，有钩盾冗从史步昌。 \\n 增成、昭阳、麒麟、天禄、金马．画堂、甲观、非常室、弄田考，均见后。 \\n 《三辅决录》曰：。未央宫有延年殿、合欢殿，回车【校】原作\"四库\"，据《御览》引《三辅旧事》改殿。\"又《汉宫阁记》云：\"未央宫有宣明、长年、温室、昆德四殿。\"又有玉堂、增盘阁、宣室阁。 \\n 直按：《西都赋》云：\"清凉宣温，神仙长年，金华玉堂．白虎麒麟。\"李善注引《三辅黄图》云：\"未央官有清凉殿、温室殿、金华殿、太玉堂殿、白虎殿、麒麟殿。长乐宫有神仙殿，长年亦殿名。\"今皆散见于本书之内。 \\n 《三辅旧事》云：\"武帝于未央宫起高门、武台殿。\"《汉武故事》云：\"神明殿在未央宫\"。王莽攻未央宫曰寿成室，前殿曰王【校】原作\"玉\"，据《汉书·王莽传》及居延汉简改路堂，如路寝也。按旧图，渐台、凌室、织室皆在未央宫。 \\n 直按：王莽改未央宫曰寿成室，前殿曰王路堂，见《汉书·王莽传》卷中。又《秦汉瓦当文字》卷一第十八页，有\"寿成\"瓦，则为王莽改未央宫为寿成室之瓦。又《居延汉简释文》六十七页，有王路堂免书简。又按：未央宫前殿遗址，今在西安未央乡马家寨西北二公里，面临永兴堡。渐台，凌室，织室。均见后。 \\n 建章宫，武帝太初元年，柏梁殿灾。粤巫勇之曰：（Page40）粤俗有火灾，即复起大屋以压之。帝于是作建章宫，度为千门万户，宫在未央宫西长安城外。 \\n 直按：《汉书·武帝纪》太初元年二月，起建章宫。《郊祀志》云：\"粤俗有火灾，复起屋，必以大，用胜服之。于是作建章宫，度为千门万户，前殿度高未央。其东则凤阙，高二十余丈。其西则商中，数里虎圈。其北治大池，渐台高二十余丈，名日泰液。池中有蓬莱、方丈、瀛州、壶梁，象海中神山龟鱼之属。其南有玉堂璧门大鸟之属。立神明台，井干楼，高五十丈，辇道相属焉。\" \\n 又按：《水经注·渭水》\"又北迳凤阙东\"。引《三辅黄图》云：\"建章宫，汉武帝造，周二十余里，千门万户，其东凤阙，鬲七丈五尺（《长安志》引作\"十七丈五尺\"），俗言贞女楼，非也。\"与今本异也。又《太平御览》卷四百九十三，引《汉武故事》云：\"阙高二十丈。\"又《长安志》引《关中记》云：\"建章宫其制度事兼未央宫，周回二十余里。\"又引《三辅旧事》曰；\"建章宫周回数十里，殿东别起阁，高二十五丈，凭高以望远。\"又《雍录》曰：\"按建章宫在长安城外，与朱央诸宫隔城相望，故跨城而为阁道，尤与常异。\"《三辅故事》曰：\"神明台在建章宫，故垂栋飞阁，从宫中西上跨城而出，乃达建章也。\" \\n 帝于未央宫营造日广，以城中为小，乃于宫西跨城池作飞阁，通建章宫，佝辈道以上下。辇道为阁道，可以乘辇而行。 \\n 直按：原注用《汉节·司马相如传·上村赋》如淳注文。 \\n 宫之正门曰阊阖阊阖，天门也。宫门名阊阖者，以象天门也，高二十五丈，亦曰璧门。 \\n 直按：《水经注·渭水》：\"建章宫北有太液池，南有璧门，三层高三十余丈。中殿十二间，阶陛咸以玉为之。铸铜凤高五丈，饰以黄金，栖屋上。椽首薄以玉壁，因曰玉璧门也。\" \\n 左凤阙阙上有金凤，高丈余。《汉书》集注曰：今长安故城西，俗呼贞女楼，即建章阙也高二十五丈。 \\n 直按：《汉书·郊祀志》，颜师古注凤阙，引《三辅故事》云：\"其阙圜，上有铜凤凰。\"又《太平御览》卷一百七十九，引《关中记》云：\"建章宫圆阙，临北道，凤在上，故号曰凤阙也。\"（《长安志》引《关中记》亦同。）阊阖门内东出，有折风阙，一名朗风。原注引《汉书》集注，为《汉书·武帝纪》太初元年颜师古注文，非晋灼之书也。 \\n 右神明台言台高神明可居其上，门内北起别风阙在阊阖门内，以其出宫垣识风何处来，以为阙名也高五十丈，对峙井干楼，高五十丈，辇道相属焉，连阁皆有罘罳。连阁，曲阁也。以覆重刻引垣墉屏翳之处，画以云气鸟兽，其形罘罳然。前殿下视未央，其西则唐【校】原作\"广\"，据《玉海》改中殿，受万人。 \\n 直按：《汉书·郊祀志》颜师古注神明台、井干楼，引《汉宫阙疏》云：\"神明台高五十丈，上有九室，恒置九天道士百人。然则神明、井干俱高五十丈也。井干楼积木而高，为楼若井干之形也。井干者，井上木栏也，其形或四角，或八角。\" \\n 《三辅旧事》云：\"建章宫周回三十里。东起别风阙，高二十五丈，乘高以望远。又于宫门北起圆阙，高二十五丈，上有铜凤凰，赤眉贼坏之。\"《西京赋》云：\"圆阙耸以造天，若双碣之相望\"是也。 \\n 直按：《汉书·郊祀志》颜师古注，《文选·西都赋》李善注，及《长安志》均引《三辅旧事》（或作《三辅故事》），所云上有铜凤凰，与本文相同。 \\n 《庙记》云：\"建章宫北门高二十五丈，建章北阙门也。又有凤凰阙，汉武帝造，高七丈五尺【校】\"七\"下原有\"十\"字，据《水经注》删。凤凰阙，一名别风阙。\"又云：\"嶕峣阙，在圆阙门内二百步。\" \\n 直按：《文选·西都赋》云：\"内则别风嶕峣\"。李善注引《三辅故事》云：\"建章宫东有折风阙。\"《关中记》云：\"析风，一名别风。\"又《长安志》引《庙记》云：。建章宫有嶕峣阙。薛综注：次门，女阙也，在圆阙门内二百步。\"又《秦汉瓦当文字》卷一九页，有\"折风阙当\"瓦文。 \\n 繁钦《建章凤阙赋》【校】原脱此三字，据《水经注》补序云：\"秦汉规模，廓然泯毁，惟建章风阙，耸然独存，虽非象魏之制，亦一代之巨观。\" \\n 直按：本段与《水经注·渭水》叙建章宫文字相同。本文所引为赋序，赋文见《艺文类聚》卷六十二。 \\n 古歌云：\"长安城西有双阙，上有双铜雀；一鸣五谷生【校】原作\"熟\"，据《长安志》改，再鸣五谷熟。\"按铜雀，即铜凤凰也。杨震《关辅古语》云：\"长安民俗谓凤凰阙为贞女楼。\"司马相如赋云：\"豫章贞女树，长千仞，大连抱，冬夏常青，未尝凋落，若有贞节，故以为名。\" \\n 直按：《太平寰宇记》卷二十五，引《长安记》古歌辞与本文同。又按《太平御览》卷一百七十九，载魏文帝歌曰：\"长安城西有双圆阙，上有双铜雀，一鸣五谷生，再鸣五谷熟。\"据此古歌，似为曹丕所作也。 \\n 《汉书》曰：\"建章宫南有玉堂，璧门三层，台高三十丈，玉堂内殿十二门，阶陛皆玉为之。铸铜凤高五尺，饰黄金栖屋上，下有转枢，向风若翔，椽首薄以璧玉，因曰璧门。\" \\n 直按：本段用《汉书·郊祀志》颜师古注文，非《汉书》原文。颜注则本于《水经注》。 \\n 建章有骀荡、强娑、肹诣、天梁、奇宝、鼓簧等宫。又有玉堂、神明堂【校】\"堂\"字，疑衍疏圃、鸣銮，奇华、（Page45）铜注．函德二十六殿，太液池．唐中池。 \\n 直按：《长安志》引《汉宫阁名》，有铜桂殿，当即铜柱之误字，因铜桂不词也。又《汉书·宣帝纪》：\"神爵元年，金芝九茎，产于函德殿铜池中。\"如淳注：\"铜池承溜也。\"晋灼曰：\"以铜作池也。\"汉《铙歌十八曲》亦云：\"甘露初二年，芝生铜池中。\"建章宫遗址，今在西安三桥镇西北高堡子尽西。骀荡，驭娑。肹诣、天梁．奇宝、鼓簧、神明、奇华、太液池、唐中池考，均见后。 \\n 桂宫，汉武帝造，周回十余里。《汉书》曰：\"桂宫有紫房复道，通未央宫。\" \\n 直按：《太平寰宇记》卷二十五，引《庙记》云：\"桂宫，汉武帝造。\"《关中记》云：\"桂宫在未央宫北，周回十余里。\"又《汉书·成帝纪：\"初，居桂宫。\"颜师古注引《三辅黄图》：\"桂宫在城中，近北宫。\"今本则作\"北宫在长安城中，近桂宫\"，略有不同。 \\n 《关辅记》云：\"桂宫在未央北，中有明光殿土山，复道从宫中西上城，至建章神明台蓬莱山。\" \\n 直按：《文选·西京赋》李善注引《汉武故事》云：\"上起明光宫，桂宫、长乐宫，皆辇道相属，悬栋飞阁，北度从言中西上城至神明台。\"《太平寰宇记》卷二十五，引《关中记》亦同。又《水经注·渭水》下，桂宫内有走狗台。《艺文类聚》卷六十二，引《三辅故事》，桂宫有走狗台。《长安志》引《三辅故事》，与本文略同。惟明光殿下有走狗台，长乐宫亦有走狗合，乃别一台也。 \\n 《三秦记》，未央宫渐台西有桂宫，中有明光殿，皆金玉珠玑为帘箔，处处明月珠。金此玉阶，昼夜光明。 \\n 直按：《太平寰宇记》卷二十五，《长安志》引《三秦记》，与本文同。 \\n 又《西京杂记》云：\"武帝为七宝床，杂宝桉，厕宝屏风，列宝帐，设于桂宫，时人谓为四宝宫。\" \\n 直按：见《西京杂记》卷二，与本文同。 \\n 北宫，在长安城中，近桂宫，俱在未央宫北。周回十里。高帝时制度草创，孝武增修之，中有前殿，广五十步，珠帘玉户如桂宫。《汉书》曰：\"吕太后崩，孝惠皇后废处北宫。\"又曰：\"哀帝崩，贬皇太后赵氏为孝成皇后，退居北宫。皇后傅【校】原作\"薄\"，误，据《汉书》改氏退居桂宫。\" \\n 直按：《汉书·霍光号》颜师古注，'北宫。桂宫并在未央宫北。\"孝惠张皇后，孝成赵皇后，废居北宫，孝哀傅皇后，退居桂宫，均见《汉书·外戚》本传。 \\n 甘泉宫，一曰云阳宫。《史记》秦始皇二十七年，作甘泉宫及前殿，筑甬道筑垣墙如街巷，自咸阳属之。 \\n 直按：《史记·秦始皇本纪》，无\"宫及\"二字，盖始皇仅造成甘泉前殿，与阿房前殿同例。此著本书人之误解。原注筑垣墙如街巷，用《史记．秦始皇本纪》集解引应劭注文。 \\n 《关辅记》曰：\"林光宫，一曰甘泉宫，秦所造，在今池阳县西，故甘泉山，宫以山为名。或曰高泉山，盖习俗语讹尔。宫周匝十余里。汉武帝建元中增广之，周十九里。\" \\n 直按：《长安志》引《关中记》云：\"林光宫，一日甘泉宫，秦所造，在今池阳县西北故甘泉县甘泉山上，周回十余里。汉武帝建元中增广之，周回十九里一百二十步，有宫十二，台十一。武帝常以五月避暑于此，八月乃还。\"较本文为详。又《元和郡县图志》卷一云：\"云阳宫，即泰之林光宫，汉之甘泉宫，在云阳县西北八十里甘泉山上，周回十余里，去长安三百里。\"《陕西通志》卷七十二甘泉宫，引《雍胜略》，在淳化县甘泉山上。引《淳化县志》：\"甘泉宫，在甘泉山上，今其地尚余甓瓦。甓作流水纹，瓦头有篆字。\"又《雍录》云：\"甘泉宫在云阳县磨石岭上。\"《长安志》引《三辅故事》云：\"北至甘泉九嵕，南至长杨五柞，连绵四百余里。\" \\n \"去长安三百里，望见长安城．黄帝以来圜丘祭天处。\"《汉志》：云阳县有休屠、金人，径路神祠三所。《音义》云：匈奴祭天处，本云阳甘泉山下，秦夺其地，徙休屠右地。《郊祀志》云：径路神祠，祭休屠王处。 \\n 直按：《长安志》引《汉官仪》注，与本文同。《太平寰宇记》卷三十一，作\"去长安二百里\"。原注文《汉志》指《汉书·地理志》，本段与《太平寰宇记》卷三十一完全相同。又《小校经阁金文》卷十一第九十一页，有\"林光宫行镫，建昭元年造\"，另又有\"甘泉内者镫\"，足证甘泉宫在林光宫之旁，非一宫之名，《雍录》辨之是也。 \\n 《遁甲开山图》云：\"云阳先生之墟也。武帝造赤【校】\"赤\"字，据《玉海》补阙于南，以象方色，于甘泉宫更置前殿，始广造宫室，有芝生甘泉殿边房中。\"房中乐有芝草之歌。 \\n 直按：《长安志》引《开山图》，与本文同。武帝造赤阙事，《太平寰宇记》卷三十一及《长安志》均引《汉旧仪》，与本文略同。（《长安志》误称为《汉官仪》注，今订正。）又《汉书·武帝纪》元封二年六月诏曰：\"甘泉宫内中产芝，九茎连叶，作芝房之歌。\"《礼乐志·郊祀歌·斋房十三》：\"元封二年芝生甘泉斋房作\"。《西都赋》序云；\"白麟、赤雁、芝房、宝鼎之歌，荐于郊庙。\" \\n 《汉旧仪》云：\"芝有九茎。《芝革歌》曰：九茎连叶。芝金色，绿叶朱实，夜有光，乃作芝房之歌。\" \\n 直按：《太平寰宇记》卷三十一，《长安志》引《汉旧仪》，均与本文同。 \\n 帝又起紫殿，雕文刻镂黼黻，以玉饰之。成帝永始四年行幸甘泉，郊泰畤，神光降于紫殿。 \\n 直按：《长安志》引《三辅黄图》与本文同。又《太平御览》卷一百七十五，引《西京杂记》云：\"汉成帝设云帐、云幄、云幕于甘泉紫殿，谓之三云殿。\"此文不见于今本杂记。 \\n 今按甘泉谷北岸有槐树，今谓玉树，根干盘峙，三二百年物也。杨震《关辅古语》云：\"耆老相传，咸以为此树即扬雄《甘泉赋》所谓玉树青葱也。\" \\n 直按：《长安志》引《云阳宫记》，与本文同，（Page50） \\n 直按：《汉书·扬雄传》云：\"甘泉本因秦离宫，既奢泰，而武帝复增通天、高光、迎风。宫外近则洪崖、旁皇、储胥、弩陆，远则石关。封峦。鳷鹊、露寒、棠梨、师得，游观屈奇瑰玮。\" \\n 又按：《文选·西京赋》李善注引《汉书》曰：\"武帝因秦林光宫，元封二年增通天、迎风、储胥、露寒。\"又元李好文《长安志图》中卷云：\"有得汉瓦，文曰储胥未央。\"毛凤枝《关中金石存逸考》著录有\"上林储胥\"瓦，盖皆储胥观之物。石关，今本《黄图》皆作石阙，为误字。证之扬雄《甘泉赋》，《铙歌十八曲·上之回》，皆作\"石关\"。《文选·上林赋》李善注亦引《黄图》作\"石关\"。又《汉书·司马相如传·上林赋》，\"蹶石关、历封峦、过鳷鹊，望露寒。\"张揖注云：\"此四观，武帝建元中作，在云阳甘泉宫外。\"《初学记》卷二十四，引《三辅黄图》云：\"七里宫、增城宫，在甘泉宫垣内，长安有修池宫。\"为今本所无。竹宫、通天，长定、通灵考，均见后。 \\n 汉未央、长乐、甘泉宫，四面皆有公车。公车，主受章疏之处。 \\n 直按：《汉书·百官公卿表》，卫尉属官，有公车司马令。建章、甘泉，各有卫尉，故亦皆设公车司马之官。 \\n 司马门，凡言司马者，宫垣之内，兵卫所在，司马主武事，故谓宫之外门为司马门。 \\n 直按：《史记·项羽本纪》云：\"章邯恐，使长史欣请事。至咸阳，留司马门三日。'集解云：\"凡言司马门者，宫垣之内，兵卫所在，四面皆有司马，主武事。总言之，外门为司马门也。\"本段文字，与裴骃相同。又《汉书·成帝纪》：\"永始四年夏四月癸未，长乐临华殿、未央宫东司马门皆灾。\"颜师古注云：\"东面之司马门也\"。 \\n 按汉宫卫令，诸出入殿门、公车司马门者皆下，不如令，罚金四两。王莽改公车司马门曰王路四门，分命谏大夫四人，受车疏以通下情。《百官表》：卫尉属官有公车司马令丞。《汉官仪》云：公车司马，掌殿司马门，夜徼宫中。天下上事，及阙下所征召，皆总领之，令秩六百石。 \\n 直按：《汉扫·张释之传》如淳注引，宫卫令，汉魏令也。又王莽改公车司马门曰王路四门，见《汉书·王莽传》卷中。又原注所引《汉官仪》，与《汉书·百官表》卫尉叙公车司马令颜师古注所引并同。 \\n  \\n   \\n  "}
{"章节": "●三辅黄图卷之三", "正文": "  \\n ●三辅黄图卷之三 \\n 　 \\n  \\n 长乐宫 \\n （原题为\"长乐、未央、建章、北宫，甘泉宫、中宫室台殿\"，据目录改） \\n 鸿台，秦始皇二十七年筑，高四十丈，上起现宇，帝尝射飞鸿于台上，故号鸿台。《汉书》惠帝四年，长乐宫鸿台灾。 \\n 直按：事见《汉书·惠帝纪》。《玉海》引《三辅旧事》云，\"长乐宫有鸿台。\"（张澍辑本） \\n 临华殿，在长乐宫前殿后，武帝建。《汉书》成帝永始四年，长乐宫临华殿灾【校】原与温室条联合，从吴本分。 \\n 直按，临华殿灾，事见《汉书·成帝纪》。《太平御览》卷一百七十八，引《三辅宫殿簿》云：\"长乐宫有临华台、神仙台。\"又《薛氏钟鼎款识》巷二第十二页，有\"林华观行镫，五凤二年造\"，疑即本文之临华殿。 \\n 温室殿，按《汉宫阙疏》，\"在长乐宫\"又《汉宫阁记》\"在未央宫\"。 \\n 直按：《汉书·孔光传》晋灼注，\"长乐宫中有温室殿\"，与《汉宫阙疏》说合。 \\n 长信宫，汉太后常居之。按《通灵记》：\"太后，成帝母也。后宫在西，秋之象也。秋主信，故殿皆以长信，长秋为名。\"又永寿、永宁殿，皆后所处也。成帝母王太后，居长信宫。 \\n 直按：《汉书·外戚·班婕妤传》：\"求共养大后长信官，上许焉。\"又《汉书·百官公卿表：\"将行，秦官，景帝中六年更名大长秋\"。颜师古注：\"秋者收成之时，长者恒久之义，故以为皇后官名。\"又毕沅《释名补遗》云；\"长秋自皇后官，非天子卿。长秋主宫中。凡物次，春生秋成。\"又曰：\"秋者，明之始：长者，欲其久也。\"原注见《汉书·元后传》。 \\n 未央宫 \\n （旧本为\"右长乐宫\"，据目录改） \\n 宣室，温室、清凉，皆在未央宫殿北。宣明、广明，皆在未央殿东。昆德、玉堂．皆在未央殿西。 \\n 直按：《史记·贾生传》索隐引《三辅故事》云：\"宣室在未央殿北。\"与本文同。又《汉书·李寻传》云：\"久汙玉堂之署。\"颜师古注云：\"玉堂殿在未央宫。\"《汉书·扬雄传》云：\"上玉堂。\"《文选·西都赋》李善注引《三辅黄图》云：\"未央宫有太玉堂殿。。今本仅称\"王堂\"。 \\n 《水经注·渭水》则作\"玉堂\"，在未央宫之东。 \\n 宣室殿编者按：目录有\"殿\"字，据补，未央前殿正室也。 \\n 《淮南子》曰：\"周武王杀纣于宣室。\"汉取旧名也。《汉书》曰：\"文帝受厘宜室，夜半前席贾生，问鬼神之事\"即此也。又王莽地皇四年，城中少年朱弟张鱼等烧宫，莽避火宣室前殿．火辄随之。 \\n 直按：《汉书·贾谊传》：\"上方受厘，坐宣室。\"苏林注云：\"宣室，未央前正室也。\"《刑法志》云：\"时上（宣帝）常幸宣室，斋居而决事。\"如淳注云：\"宣室，布政教之室也。\"晋灼注云：\"未央宫有宣室殴。\"顾师古注云：\"盖其殿在前殿之侧也，斋则居之。\"《淮南子》云：\"武王杀纣于宣室。汉盖取旧名也。\"颜师古注与本文同。周武王杀纣于宣室事，见《淮南子·本经训》。 \\n 《汉书·王莽传下》原文云；\"城中少年朱弟，张鱼等，恐见卤掠，趋灌并和，堤作室门，斧敬法闼。\"本文盖节引也。 \\n 温室殿，武帝建，冬处之温暖也。《西京杂记》曰：\"温室以椒涂壁，被之文绣，香桂为柱，设火齐屏风，鸿羽帐，规定以罽宾氍毹。\"《汉书》曰：\"孔光为尚书令，归休，与兄弟妻子燕语，终不及朝省政事。或问温室省中树何木，光不应。\" \\n 《汉书》京房奏考功课吏法（Page55）上令公卿朝臣，会议温室。 \\n 直按：今本《西京杂记》无此文。《汉书·霍光传》云：\"昌邑王入朝太后还，乘辇欲归温室。\"又本书温室在长乐宫、未央宫并见，在未央宫叙也较详，似著书人以在未央为是。原注京房事，见《汉书》本传。 \\n 清凉殿，夏居之则清凉也，亦曰延清室。《汉书》曰\"清室则中夏含霜\"，即此也。董偃常卧延清之室．以画石为床，文如馆，紫琉璃帐，以紫玉为盘，如屈龙，皆用杂宝饰之。侍者于外扇偃，偃曰：玉石岂须扇而后凉耶？又以玉晶为盘，贮冰于膝前，玉晶与冰同洁。侍者谓冰无盘，必融湿席。乃拂玉坠盘，冰玉俱碎。玉晶，千涂国所贡也，武帝以此赐偃。 \\n 直按：本段与《拾遗记》卷五文字相同，但\"文如锦\"下，删去\"石体轻出郅支国\"一段。又董偃事，亦见《汉书·东方朔传》。又朱枫《秦汉瓦图记》有\"清凉有憙\"瓦当，应为清凉殿之物。 \\n 麒麟殿，未央宫有麒麟殿。《汉书》：\"哀帝燕董贤父子于麒辚殿，视贤曰：吾欲法尧禅舜．如何？王闳曰：天下乃高皇帝天下，非陛下之天下也。陛下奉承宗庙，当传之无穷，安可妄有所授！帝业至重，天子无戏言。上默然不悦。\" \\n 直按：《文选·西都赋》云：\"白虎麒麟。\"李善注引《三辅黄图》，与今本同。又董贤事，见《汉书》佞幸本传。《博物志》卷七云：\"元始元年，中谒者沛郡史岑，上书讼王宏夺董贤玺绶之功。\"盖亦指此事。 \\n 金华殿，未央宫有金华殿。《汉书》曰，\"成帝初方向学，召郑宽中，张禹，沈《尚书》《论语》于金华殿中。\" \\n 直按：成帝召郑宽中事，见《汉书》自序。又《汉书·五行志上》：\"永始四年四月癸未，长乐宫临华殿灾。\"与本文作未央宫微异。 \\n 承明殿，未央宫有承明殿，著述之所也。班固《西都赋》云【校】赋下原有\"序\"字，今删：\"内有承明、金马【校】此二字据《西都赋》补著作之庭。\"即此也。《汉书》，武帝谓严助曰：\"君厌承明之庐。\"又成帝鸿嘉二年，雉飞集承明殿屋。 \\n 直按：《汉书·严助传》，张晏注云：\"承明庐在石渠阁外。\"《雍录》：承明殿与石渠阁相距不远。 \\n 又按：雉飞集承明殿屋事，见《汉书·五行志中之上》。 \\n 苍龙、白虎、朱雀、玄武，天之四灵，以正四方，王者制宫阙殿阁取法焉。 \\n 直按：西汉瓦当中，画瓦以四灵之图象为最多，现皆出于西安枣园村一带。 \\n 掖庭殿，在天子左右，如肘膝【校】八字原作小注，据孙星衍说改正。 \\n 直按：《西都赋》李善注引《汉官仪》\"婕妤以下，皆居掖庭。\"《西京杂记》曰：\"汉掖庭有丹景台、云光殿、九华殿、呜鸾殿、开襟阁、临池观，皆繁华窈窕之所栖宿。\" \\n 椒房殿，在未央宫，以椒和泥涂，取其温而芬芳也。武帝时后宫八区，有昭阳、飞翔、增成、合欢、兰林、披香、凤凰、鸳鸾【校】原作\"鸳鸯\"，据《西京赋》等改等殿，后又【校】原作\"有\"，校改增修安处、常宁、茝若、椒风、发越、蕙草等殿，为十四位。 \\n 直按：《汉书·车千秋传》云：\"转至未央椒房。\"颜师古注，完全与本文相同。《太平御览》卷一百八十五，引《汉宫仪》云：\"皇后称椒房，以椒涂室，主温暖除恶气也。\"《西都赋》云：\"后官则有掖庭椒房后妃之室，合欢、增成、安处、常宁、茝若、椒风、披香、发越、兰林、蕙草．鸳鸾、飞翔之列。\"李善注引《汉宫阁名》云：\"长安有合欢殿．披香殿、鸳驾殿．飞翔殁．余亦皆殿名。\"（《后汉书·班固传·西都赋》，章怀注引《汉宫阁名》亦同。）又《西都赋》\"后宫则有掖庭椒房\"句，李善注引《三辅黄图》云长乐宫有椒房殿，与今本作未央宫有椒房殿不同。《后汉书·班固传·西都赋》章怀注亦同。）《西京赋》云：\"后宫则昭阳、飞翔、增成、合欢、兰林、披香、凤凰、鸳鸾。\"皆可与本文互证。 \\n 又按：鸳茑殿除又于《西都》《西京》两赋外，又见于《水经注·渭水》、《文选》卷二十二，徐敬业《古意酬到溉登琅玡城》诗\"甬道入鸳鸾。\"李善注引潘岳《关中记》云；\"未央殿东有鸳鸾殿。\"本文独作鸳鸯，知确为误字。《汉书·外戚·班婕妤传》云：\"居增成舍。\"应劭注\"后宫有八区，增成第三也。\"西安汉城遗址，出七有\"昭阳竟成，宜佳人兮\"八字镜；又出有\"披香殿当\"瓦，庾信《春赋》所谓\"披香殿里作春衣\"是也。 \\n 成帝赵皇后居昭阳殿号飞燕，以其体轻也，有女弟，俱为婕妤，贵倾后宫。昭阳舍兰房椒璧，其中庭彤朱，而庭上髹漆，切皆铜沓切门限也，黄金涂，白玉阶，壁带往往为黄金釭，函兰田壁，明珠翠羽饰之，自后宫未尝有焉。 \\n 直按：本段用《汉书·赵皇后传》文。原注号飞燕两句，用颜师古赵皇后传注。又《西京杂记》卷二云：\"昭阳殿织珠为帘，风至则鸣，如珩佩之声。\"《太平御览》卷一百八十八引《杂记》云：\"昭阳殿椽桷皆刻作蛇龙萦绕其间，鳞甲分明，见者莫不惊栗。\"（见今本《杂记》卷一。）又《汉书·外戚·赵皇后传》叙昭阳殿中，竖带往往为金釭，函兰田璧。《西都赋》亦云：\"金釭衔璧，是为列钱。\"后人对于壁带之名词，及与金杠之关系，多语焉不详，今试言其制作。壁带，谓墙壁中贯以横木，其形如带，在墙边露出之木，冒以涂金之釭，釭中再嵌以璧玉，交错杂列，形似列钱也。《小校经阁金文》卷十三第一百一十页，有阮元所藏金釭，阮氏在釭上刻有跋语云：\"班固《西都赋》云：'金釭衔璧，是谓列钱。'何晏《景福殿赋》云：'落带金釭，此焉二等。'即此金釭也。《汉书·外戚传》，飞燕女弟壁带住往为黄金釭，函兰田璧。古璧径五寸，今以汉尺度釭中，适容五寸，此釭即昭仪舍中物。\"此器足备参考。《西都赋》叙昭阳宫之奢丽，云：\"屋不呈材，墙不露形。\"后人亦少确解。屋不呈材，谓屋中木料不见原形；器不露形，谓用器皆涂黄金，不见本质也。 \\n 编者按：目录有飞翔殿、当先殿、合欢殿、兰林殿、披香殿，凤凰殿、鸳鸾殿、安处殿、常宁殿、茝若殿、椒风殿、发越殿．蕙草殿，文内未叙。疑散佚。 \\n 高门殿，《汉书》曰：\"汲黯请见高门。\"注曰：\"未央宫高门殿也。\"又哀帝时鲍宣谏曰：\"陛下擢臣岩穴，诚冀有益毫毛，岂欲臣美食大官，重高门之地。\" \\n 直按：《汉书·汲黯传》晋灼注引《三辅黄（Page60）图》，未央宫中有高门殿，极为明显，而今本反称为注曰，可证为后代补缀之本，而非晋灼所见之原本。鲍宣事见《汉书》本传。 \\n 非常室，《汉书》\"成帝绥和二年，郑通里人王褒，绛衣小冠，带剑入北司马门殿东门，上前殿，至非常室中殿上室名，解帷组结佩之。召前殿署长业等曰：天帝令我居此。业等收缚考问，乃故公车大谁卒，病狂易，不自知入宫，下狱死。\"大谁者，主问非常之人。谁，以谁何称，因用为官名。有大谁长令，此卒者长，所领士卒也。狂易，谓病狂而变易其常也。 \\n 直按：《长安志》引《三秦记》云：\"未央宫有非常室。\"王褒事见《汉书·五行志》下之上。原注\"殿上室名\"一句，用《汉书》如淳注。原注\"大谁者主问非常之人\"一段，与颜师古《汉书·五行志》注文完全相同。大谁，有大谁长令，未知颜注所本。 \\n 织室，在未央宫。又有东西织室，织作文绣郊庙之服，有令史。 \\n 直按：《汉书·百官公卿表》：少府属官有东织、西织令丞，河乎元年省东织，更名西织为织室。又《汉书·外戚薄姬传》云：\"汉王入织室，见薄姬。\"西安汉城遗址内曾出\"织室令印\"铜印，盖河平以后之物。 \\n 凌室，在未央宫，帜冰之所也。豳诗《七月》篇曰：\"纳于凌阴\"。周官凌人，职掌藏冰。大祭祀饮食则供冰。《汉书》惠帝四年，\"织室凌室灾\"。 \\n 直按：《汉书·惠帝纪》：\"四手秋七月乙亥，未央宫凌室灾。\"颜师古注与本文首三句完全相同。 \\n 暴室，主掖庭织作染练之署，谓之暴室，取暴晒为名耳，有啬夫官属。 \\n 直按：《汉书·宣帝纪》云，\"既壮，为取暴室啬夫许广汉女。\"本文与颜师古注完全相同。又汉内者令署亦有啬夫之吏名，不独暴室为然也。（见建昭雁足镫。）又《汉官仪》云：\"暴宣在掖庭内，丞一人，主宫中妇人疾病者。其皇后贵人有罪，亦就此室也。\" \\n 弄田，在未央宫。弄田者，燕游之田，天子所戏弄耳。《汉书·昭帝纪》曰：\"始元元年，上耕于钩盾弄田。\"应劭注云：\"帝时年九岁，未能亲耕帝籍，钩盾官宦者近署，故往试耕为戏弄。\"成帝建始三年，小女陈持弓年九岁，阑入尚方掖门，至未央殿钩盾禁中。 \\n 直按：\"弄田者，燕游之田，天子所戏弄耳\"句，与《汉书·昭帝纪》始元元年颜师古注完全相同。陈持弓事见《汉书·成帝本纪》；钩盾令署，设在未央宫殿后，亦见《汉书·王莽传下》。 \\n 内谒者署，在未央宫，属少府。《续汉书》云：\"掌宫中步帐亵物。\"丁孚《汉官》云：\"令秩千石。\" \\n 直按：《汉节·百官公卿表》，少府属官有中书谒者，成帝时更名为中谒者令，当即本文之内谒者。又内谒者之名，见于《汉书·宣帝纪》\"内谒者令郭穰夜至郡邸狱。\"《续汉书》以下各句与《宣帝纪》颜师古注完全相同。丁孚《汉官》内谒者，令秩干石，亦同为颜师古注所引。 \\n 金马门，臣召署，武帝得【校】原作\"时\"，据《玉海》改大宛马，以铜铸像，立于署门，因以为名。东方朔、主父偃、严安、徐乐，皆待诏金马门，即此。 \\n 直按：《史记·滑稽传》，褚先生补《东方朔传》云：\"金马门者，宦署门也，门傍有铜马，故谓之曰金马门。\"《汉书·武帝纪》应劭注亦同。又《汉书·苏武传》\"待诏宦者署\"，盖亦指金马门。又《汉书·公孙宏传》如淳注云：\"武帝时，相马者东门京作铜马法献之，立马干鲁班门外，更名鲁班门为金马门。\"《初学记》二十四引《汉南记》马援奏文，与如淳注略同。又《后汉书·董卓传》云：\"又坏五铢钱，更铸小钱，悉取洛阳及长安铜人，钟鐻、飞廉、铜马之属以充铸焉。\"章怀注云：\"明帝永平五年，长安迎取飞廉及铜马．置上西门外，名平乐馆。\" \\n 路軨厩，在未央宫中，掌宫中舆马，亦曰未央厩。《汉书》曰：\"武帝时期，门郎上官桀，迁为未央厩令。\" \\n 直按：路軨厩，《汉书·百官公卿表》属太仆。但太仆之未央令，《汉节·霍尤传》及《外戚上官皇后传》均为\"未央厩令\"。《续汉书·百官志》亦称为\"未央厩令\"。《十钟山房印举》举二第六页，有\"未央厩丞\"印。本文独以\"路軨厩\"亦称为\"未央厩\"疑误。又《汉旧仪》，六厩有辂軨厩，当即路軨之假借字。 \\n 建章宫 \\n （原为\"右未央宫\"，据目录改） \\n 骀荡宫，春时景物骀荡满宫中也。 \\n 直按：《文选·西都赋》云：\"经骀荡而出馺娑。\"李善注引《关中记》曰：\"建章宫有馺娑、骀荡、枍诣，承光四殿。\"《后汉书·班固传》章怀注亦同；又《文选》卷三十谢朓直中书省诗云：\"春物方骀荡。\"李善注引《庄子》日，\"惠施之材，骀荡而不得，逐物不反。\"此\"骀荡\"二字之所本。又《小校经阁金文》卷十一第七十六页，有\"骀荡宫铜壶，太初二年中尚方造\"。同卷九十页，有\"骀荡宫镫，太初四年造\"。同卷一百页，有\"骀荡宫高镫，黄龙元年造\"。又《金石索·石索》六第四七页，有\"骀汤万年\"瓦当。《陕西金石志》卷五第十八页，有\"骀盪万延\"瓦当。瓦文作\"汤\"，\"盪\"者，皆\"荡\"字之假借。《文选·西京赋》作\"骀荡\"，与第二瓦文正合。 \\n 馺娑宫：馺娑，马行疾貌。一日之间遍宫中，言宫之大也。 \\n 直按：《西都赋》云：\"经骀荡而出馺娑。\"《太平御览》卷一百七十九，引《三辅黄图》作\"馺娑观\"。 \\n 枍诣宫。枍诣，木名，宫中美木茂盛也。 \\n 直按：《西都赋》云：\"洞枍诣以与天梁。\"潍县陈氏藏有\"枍诣宫当\"瓦文，似为伪作。 \\n 天梁宫，梁木至于天，言宫之高也。四宫皆在建章宫。 \\n 直按：《西都赋》云：\"洞枍诣以与天梁。\"李善注：天梁亦宫名。《后汉书·班固传》章怀注亦同。《西京赋》云：\"天梁之宫，寔开高闱。\"又《汉金文录》卷三第十六页，有\"天梁宫镫，大初四年造\"。 \\n 奇华殿，在建章宫旁，四海夷狄器服珍宝，火浣布、切玉刀，巨象、大雀、师子、宫【校】\"宫马\"，疑\"宛马\"之误马，充塞其中。 \\n 直按：奇华殿，《雍录》作奇宝殿，又《长安志》引《周地图记》曰云云，与本文完全相同。长安宋菊坞《苏尊杂志》卷三云：余得一古铜圈，高四寸余，圆径六寸，有文云：\"奇华宫作铜定盘，通高九寸，重十斤半元鼎元年造，铸工史明。\"共二十四字。又小雁塔西安市文物管理处藏有天汉二年五环铜鑪文云：\"奇华宫铜鍮卢，容一斗二升，重十斤四两，天汉二年工赵博造，护守丞贤省。\"以上两器，皆奇华宫之物。 \\n 鼓簧宫，《汉宫阙疏》云：\"鼓簧宫周匝一百三十步，在建章宫西北。\" \\n 直按：《长安志》引《汉宫阙疏》与本文相同，惟作周匝百三十六步，又引作《汉宫阙名》。 \\n 神明台，《汉书》曰：\"建章有神明台。\"《庙记》曰：\"神明台，武帝造，祭仙人处，上有承露盘，有铜仙人，舒掌捧铜盘玉杯，以承云表之露，以露和玉屑服之，以求仙道。\"《长安记》：\"仙人掌大七围，以铜为之。魏文帝徙铜盘折，声闻数十里。\" \\n 直按：《西都赋》云：\"神明郁其特起。\"《西京赋》云：\"神明崛其特起。\"又《西都赋》云：\"抗仙掌以承露，握双立之金茎\"。《西京赋》云：\"立修茎之仙掌，承云表之清露。\"李善注引《三辅故事》曰：\"武帝作铜露盘，承天露和玉屑饮之，欲以求仙。\"《长安志》引《三辅故事》：\"承露盘二十七丈，大七围。\"《汉书·郊祀志》颜师古注引《三辅故事》并同。又《太平寰宇记》卷二十五，作\"神明堂在县西北二十里，长安故城西上有承露盘。\" \\n 北宫 \\n （原为\"右建章宫\"，据目录改） \\n 寿宫，北宫有神仙宫、寿宫，张羽旗，设供具，以礼神君。神君来，则肃然风生，帷帐皆动。 \\n 直按：《汉书·郊祀志》云：\"又置寿宫北宫，张羽旗、设共具以礼神君。'臣瓒注：\"寿宫。奉神之宫也。\"《太平御览》卷一百七十三引《汉宫阙名》，有寿宫之名。（《御览》本段所引《汉宫阙名》皆习见之名，又多误字，各条下不再分引。） \\n 明光宫，武帝太初四年秋起，在长乐宫后，南与长乐宫相联属。《汉书·元后传》曰：\"成都侯商尝疾，欲避暑，从上借明光宫。\"盖即此。王莽始【校】\"始\"字今补建国元年，改明光宫为安定【校】原脱\"定\"字，据毕本补馆，安定太后居之。 \\n 直按：《汉书·武帝纪》云：\"太初四年秋，起明光宫。\"《元后传》云：\"从上借明光宫。\"颜师古注引《三辅黄图》云：\"在城中，近桂宫也。\"为今本所无。又《西都赋》云：\"北弥明光而亘长乐。\"牵善注引《三辅故事》：\"桂宫内有明光殿。\"《西京赋》云：\"属长乐与明光，径北通乎桂宫。\" \\n 太子宫甲观画堂【校】据目录补中画堂三字，太子宫有甲观画堂。《汉书》注曰：甲者，甲乙丙丁之次也。《汉书》曰：\"孝成皇帝，元帝太子也，母曰王皇后。元帝在太子宫生甲观画堂。\"《元后传》曰：\"见于丙殿。\"此其例也。画堂，谓宫殿中彩画之堂。 \\n 直按：《汉书·成帝纪》：\"元帝在太子宫生甲观画堂。\"如淳注云：\"甲观，观名；画堂，堂名。\"《三辅黄图》云：\"太子宫有甲观。\"与今本同。又原注文：\"甲者，甲乙丙丁之次也。\"本文\"画堂谓宫殿中彩画之堂\"，皆与颜师古注文相同。又《汉书·霍光传》云：\"止画室中不入。\"如淳注：\"或日雕画之室。\"师古注：\"雕画是也\"。 \\n 甘泉宫 \\n （原文为\"右北宫\"，据目录改） \\n 钩弋宫，《列仙传》曰：\"钩弋夫人，姓赵氏，河间人，少好酒。病卧六年，右手钩拳，饮食少。望气者云，东北有贵人，推而得之。见召，姿色佳丽。武帝披【校】原文作\"反\"，据《长安志》改其手，得玉钩而手展。有宠，生昭帝，妊娠十四月。上曰：闻昔尧十四月而生，今钩弋亦然。乃命所生门曰尧母门，所居宫曰钩弋宫。自夫人加婕妤，后得罪掖庭，狱死，及殡香，一月。昭帝即位，追尊为皇太后，更葬之，发六十二万人起阳陵。其棺榇但有彩履。\"王褒《云阳宫【校】据毕本补记》曰：\"钩弋夫人从至甘泉而卒，尸香闻十余里，葬云阳。武帝思之，起通灵台于甘泉宫。有一青鸟，集台上往来，至宣帝时乃不至。\"《汉武故事》曰：\"钩弋宫在直门之南。\" \\n 直按：未央宫总叙宫殿，亦有钩弋殿。《史记．外戚世家》褚先生补钩弋夫人事，索隐引《三辅黄图》云：\"钩弋宫在城外。\"《汉书·外戚·钩弋赵婕妤传》颜注引《三辅黄图》亦同。《庙记》云：\"宫有千门万户，不可记其名也。\"索隐与如淳、晋灼《汉书》注所引《三辅黄图》，多不见于今本。又《太平御览》卷一百七十三，引《列仙传》作\"钩弋夫人齐人\"，与本文不同。本文所引王褒《云阳宫记》，与《长安志》引《汉武帝内传》略同。 \\n 又《太平御览》卷六百六十一，引《三洞珠囊》云：\"王褒，字子登，前汉王陵七世孙，号青虚真人。\"应为东汉时人，非王子渊也。 \\n 又按：本文引《汉武故事》曰：\"钩弋宫在直门之南。\"与《汉书·外戚钩弋赵婕妤传》颜注所引相同。又《太平御览》卷一百七十八，引《汉武帝内传》，叙\"钩弋夫人谓帝曰：妾相运正应，为陛下生一男，男年七岁，妾当死矣。今年必不得归，愿陛下自爱，言终遂卒。\"曹子建《辨道论》云：\"钩弋死于云阳，而谓之尸逝柩空，其为虚妄甚矣哉。\"《博物志》卷五《辨方士》云：\"钩弋夫人被杀于云阳，而言尸解柩空。\" \\n 昭台宫，在上林苑中。孝宣霍皇后立五年，废处昭台宫。后十二岁，徙云林馆，乃自杀。 \\n 直按：本文节引《汉书·外戚·孝宣霍皇后传》文。《小校经阁金文》卷十三第五十五页，有\"昭台宫铜偏壶，元康三年造\"。又西安高窑村上林苑遗址，出铜鉴等二十二件．有上林昭台厨铜鋗。 \\n 长定宫，林光宫中有长定宫。《三辅决录》曰：\"后从帝行幸于甘泉宫，居长定宫。孝成许皇后废处昭台宫，岁余徙长定宫。\" \\n 直按：事见《汉书·外戚·孝成许皇后传》。 \\n 长门宫、离宫，在长安城。孝武陈皇后得幸，颇妒，居长门宫。 \\n 直按：事见《汉书·外戚·孝武陈皇后传》。又《陕西通志》卷七十二，长门宫遗址，在故长安城东。 \\n 永信宫，孝哀帝尊恭皇太后曰帝太太后，称永信宫。 \\n 中安宫，孝哀帝尊恭皇【校】原本皇下有\"太\"字，据《长安志》删后曰帝太后，称中安宫。 \\n 直按：事见《汉书》哀帝建平二年纪。 \\n 储元宫，在长安城西。《汉书·外戚传》曰：\"信都太后与信都王，俱居储元宫。\" \\n 直按：事见《汉书·外戚·冯昭仪传》颜师古注引《三辅黄图》，在上林苑中，与今本不同。 \\n 犬台宫，在上林苑中，长安城西二十八里。《汉书》：（Page70）江充召见犬台宫。 \\n 直按：《汉书·江充传》晋灼注引《黄图》曰：\"上林有犬台宫，外有走狗观也。\"较今本多一句。 \\n 葡萄宫，在上林苑西。汉哀帝元寿二【校】原作\"三\"字，今订正年，单于来朝，以太岁厌胜所，舍之此宫也。 \\n 直按：事见《汉书·匈奴传》。又《太平寰宇记》卷二十五，云\"在上林苑西\"。《陕西通志》卷七十二，引《雍胜略》在周至县境，又引《十道志》在上林苑西，与本文及《太平寰宇记》均同。 \\n 步寿宫，秦亦有步寿宫，今按其地与秦异，则秦汉各有步寿宫耳。汉祋祤宫，宣帝神爵二年凤凰集祋祤县，凤凰集处得玉宝，乃起步寿宫。 \\n 直按：凤凰集祋祤县，事见《汉书·郊祀志》。又《陕西通志》卷七十二云：步寿官在耀州东北一里。 \\n 粱山宫，梁山好畤界，即《禹贡》云：\"壶口治梁及岐。\"又占公逾梁山于岐下，及秦立梁山宫．皆此山下也。《史记·秦本纪》始皇三十五【校】原作'二'字，今订正年，幸梁山宫．即此也。 \\n 直按：梁山，索在陕西乾县，即唐乾陵所在地。又《金石索·金》三第一百六十五，有\"梁山鋗，元康元年造\"，盖秦宫汉葺者。 \\n 黄山宫，在兴平县西三十里。武帝微行，西至黄山宫，即此也。 \\n 直按：《元和郡县图志》卷一，完全与本文相同。又程大昌《雍录》谓改槐里为兴平县，事在至德二载，知《三辅黄图》为唐肃宗以后人作。本文称黄山宫在兴平县西三十里，此书确为唐人所补缀之一证。又《汉书·地理志》槐里县注有黄山宫。《元后传》云：\"秋历东馆，望昆明，集黄山宫。\"颜师古注云：\"黄山宫在槐里。\"武帝微行事，见《东方朔传》。又《小校经阁金文》卷十一第四十页有\"黄山共鼎\"，又卷十一第八十二页有\"黄山笫四镫\"。（旧为张叔未藏，后归刘世珩。）又《金石萃编》卷二十二第四页有\"黄山\"瓦，杭州邹氏亦藏一品。 \\n 回中宫，《史记》秦始皇二十七年，巡陇西北地，出笄头，过回中。《汉书》文帝十四年．匈奴入萧关，杀都尉，烧回中宫，候骑至雍；武帝元狩四年幸雍，通回中道，遂北出萧关。又有三良宫相近。 \\n 直按：《太平寰宇记》卷二十，完全与本文相同。又《汉书·武帝纪》元狩四年通回中道，如淳注引《三辅黄图》回中宫在汧，为今本所无。又《饶砍十八曲·上之回》云：\"上之回所中，益夏将至，行将北以承甘泉宫。\" \\n 集灵宫、集仙宫、存仙殿、存神殿、望仙台、望仙观，俱在华阴县界，皆武帝宫观名也。《华山记》及《三辅旧事》云：\"昔有《太元真人茅盈内记》：始皇三十一年九月庚子，盈曾祖父蒙，于华山乘云驾龙，白日升天。先是邑人谣曰，神仙得者茅初成，驾龙上升入太清，时下玄洲戏赤城，继世而往在我盈，帝若学之腊嘉平。\"《汉武帝内传》曰：\"鲁女生，长乐人，初饵胡麻，乃永绝谷，八十余年，少壮色如桃花。一日与亲知故人别，入华山。后五十年，先识肴逄女于庙前，乘白鹿，从王母，人因识之，谢其乡里而去。\"又《神仙传》曰：\"中山卫叔卿，常乘云车，驾白鹿，见汉武帝将臣之，叔卿不言而去。武帝悔，求得其子度世【校】\"世\"据《太平寰宇记》补，令迫其父。登华岳，见父与数人坐于石上，敕度世令还。\"【校】原文脱\"世\"字，椐《太平寰宇记》补。又《华山记》\"弘农邓绍，八月晓入华山，见童子执五彩囊，盛柏叶露食之。武帝即其地造宫殿，岁时祈祷焉。\"《汉书》云：\"华阴县有集灵宫。又有望仙观，在华阴县。\" \\n 直按：《汉书·地理志》注\"华闲育集灵宫\"，与今本合。《水经注·渭水》云：\"敷水又北迳集灵宫西。\"又《隶释》卷二，《西岳华山庙碑》云：\"幸武皇帝修封禅之礼，思登遐之道，巡省互岳．禋祀丰备，故立宫其下，宫曰集灵宫，殿曰存仙殿，门日望仙门。\"《古文苑》卷九，张昶《西岳华山堂阙铭》云：\"而世宗又经集灵之宫于其下，想乔松之畴。\"又《艺文类聚》卷七十八，桓谭《仙赋》云：\"见部先置华阴集灵宫．宫在华山下，武帝所造，欲怀集仙者王乔，赤松子，故名殿为存仙，端门南向，署曰望仙门。\"望仙门之名，两见于碑擦，与本文望仙台、望仙观之名称不同。《初学记》卷二十四，引《西岳记》，与西岳华山碑略同。又一九一一年华阴县华阴庙王到村，出土有\"与华无极\"及\"与华相宜\"两种瓦当，疑为集灵宫之物。 \\n 又按：《史记·秦始皇本纪》三十一年十二月，更名腊曰\"嘉平\"。《集解》引《太原真人茅盈内记》与本文完全相同。《索隐》据《道书》：茅蒙，字初成也。\"又《太平御览》卷六百六十一，引《茅君传》云：\"盈，字叔申，咸阳人。父祚有三子，盈、固、衷也。\"又《太平御览》卷三十九引《汉武帝内传》记鲁女生事，与本文略同，今本《汉武帝内传》则无此文。又《后汉书·方术·华陀传》云：\"泠寿光、唐虞、鲁女生三人者，皆与华陀同时。……鲁女生数说显宗时事甚明了，议者疑其时人也。董卓乱后，莫知所在。\"章怀注引《汉武内传》云：\"鲁女生，长乐人，初饵胡麻及术，绝谷八十余年，日少壮，色如桃花。日能行三百里，走及麋鹿。传世见之云，三百余年后采药嵩高山，见一女人，曰，我三天太上侍官也。以五岳真形与之，并告其施行：女生道成，一旦与知友故人别，云入华山。去后五十年，先相识者逢女生华山庙前，乘白鹿，从玉女三十人，并令谢其乡里亲故人也。\"章怀注引《汉武帝内传》较本文及《太平御览》为详。鲁女生既与华陀同时，则为东汉末人，见于《汉武内传》，当为附记。《博物志》卷五，记魏王所集方士，亦有鲁女生之名。又《太平御览》卷六百六十二，引《三洞珠囊》\"卫叔卿，中山人，服云母。子度世入山，见其父\"云云，与本文略同。又《太平寰宇记》卷二十九，引《华山记》云：\"弘农郑绍，八月晓入山，见童子执五彩囊，盛柏叶露以食之。\"与本文前段相同，惟本文作\"邓绍\"，未详孰是。 \\n 棠梨宫，在甘泉苑垣外云阳三十里。 \\n 直按：《汉书·司马相如传·上林赋》云\"下棠梨\"张揖注，与本文相同。《扬雄传·甘泉赋》云\"度三峦兮揭棠梨\"，又庾信《小园赋》云\"有棠梨而无馆\"。是宫亦名馆。 \\n 竹宫，甘泉祠宫也，以竹为宫，天子居中。《汉旧仪》云\"竹宫去坛三里。\" \\n 直按：《汉书·礼乐志》曰：武帝\"用事甘泉圜丘，使童男女七十人俱歌，昏祠至明，夜常有神光，如流星止集于祠坛。天子自竹宫而望拜。\"颜师古注引《汉旧仪》云：\"竹宫去坛三里。\"与本文同，《长安志》通天台引《汉旧仪》云：\"乃（Page75）举烽火而就竹宫望拜神光。\"又《汉旧仪》云：\"武帝祭天上通天台，舞八岁童女三百人，置祠具，招仙人。祭天已，令人升通天台以候天仙天神；既下祭所，若火流星，乃举烽火而就竹宫望拜。\"又《金石萃编》卷二十二，布\"狼干万延\"瓦，\"狼干\"当为\"琅玕\"之假借字，疑为竹宫之物。 \\n 宜春宫，本秦之离宫，在长安城东南杜县东，近下杜。 \\n 直按：《汉书·司马相如传》云：\"还过宜春宫，相如奏赋以哀二世行失。\"颜师古注云：\"宜春本秦之离宫。\"与本文同。又《司马相如传》云\"息宜春\"，颜师古注云：\"宜春，宫名，在杜县东，即今曲江池，是其处也。\"又《东方朔传》云\"东游宜春\"，亦指宜春宫而言。又《水经注·渭水》：东得涝水口，水出南山涝谷，北迳汉宜春观东。《艺文类聚》卷六十三，引汉宫殿名曰\"长安有宜春观\"。又引《十道志》：\"观汉武帝所造。\"此在鄠县之宜春观，与宜春宫有别，杨守敬辨之是也。 \\n 扶荔宫，在上林苑中。汉武帝元鼎六年，破南越起扶荔宫宫以荔枝得名，以植所得奇草异木：菖蒲百本；山姜十本；甘蕉十二本；留求子十本；桂百本；蜜香、指甲花百本；龙眼、荔枝、槟榔、橄榄、千岁子、甘橘皆百余本。上木，南北异宜，岁时多枯瘁。荔枝自交趾移植百株于庭，无一生者，连年犹移植不息。后数岁，偶一株稍茂，终无华实，帝亦珍惜之。一旦萎死，守吏坐诛者数十人，遂不复莳矣。其实则岁贡焉，邮传者疲毙于道，极为生民之患。至后汉安帝时，交趾郡守唐羌【校】此二字据《雍录》补极陈其弊，遂罢其贡。 \\n 直按：《南方草木状》卷上云：\"留求子，形如栀子，棱瓣深而两头尖，似诃梨勒而轻。\"。卷中云：\"交趾有蜜香树，干似柜柳，其花白而繁，其叶如橘。\"\"指甲花，其树高五六尺，枝条柔弱，叶如嫩榆。\"又《南方草木状》巷下荔支条，自\"荔枝自交趾移植百株于庭\"句起，至\"极为生民之患\"句止，引自《三辅黄图》，与本文完全相同。又《太平御览》卷九百七十一，引谢承《后汉书》曰：\"汝南唐芜为临武县长，接交州。旧献荔支，羌上书谏，乃止。\"本文\"临武县长\"误作\"交趾郡守\"。扶荔宫遗址，现在陕西韩城县芝 \\n 川镇南门外。经陕西文物管理委员会发掘，出土有\"夏阳扶荔宫令辟，与天地无极\"十二宇篆书方砖，及\"与天无极\"，\"船室\"、\"宫\"字及云纹瓦当四种。《长安志》引《关中记》，仅云扶荔宫在冯翊，今能确定在汉时左冯翊之夏阳县矣。（见一九六一年考古三期：《壬西韩城芝川镇汉扶荔宫遗址的发现》。） \\n 五柞宫，汉之离宫也，在扶风周至。宫中有五柞因以为名，五柞皆连抱上枝，覆荫数亩。 \\n 直按：《西京杂记》卷三云：\"五柞冒有五柞树，皆连三抱上枝，荫覆数十亩。\"与本文字句略异。《太平寰宇记》卷三十，引《三辅黄图》与本文同。《汉书·武帝纪》后元二年二月，行幸周至五柞宫。\"张晏注云：\"有五柞树，因以名宫也。\"与本文略同。又《水经注·渭水》：\"东北迳五柞宫西，长杨、五柞二宫相去八里，井以树名宫。\"《雍胜略》云：\"五柞宫在周至县东南三十八里，汉武帝造。\" \\n 宜曲宫，在昆明池西。孝宣帝晓音律．常于此度因以为名。 \\n 直按：《汉书·司马相如传·上林赋》云：\"西驰宣曲。\"张揖注云：\"宣曲，宫名，在昆明池西。\"与本文同。《东方朔传》云：\"从宣曲以南十二所中休更衣\"。颜师古注与张揖注同。又《史记·货殖传》亦云：\"宣曲任氏，秦时故督道仓吏。\"三事均在宣帝以前，已有宣曲之名，与本文所记\"因宣帝度曲而得名\"之说，恐有未然。又西安高窑村出土上林铜鉴等二十二器，有\"上林宣曲宫鼎，初元三年造\"。《小校经阁金文》卷十一第四十二页，有汉宣曲鼎，当亦为宣曲宫所造。 \\n 鼎湖宫，在湖城县界。又一说在蓝田，有亭。昔黄帝采首山铜以铸鼎，鼎成，有龙下，小臣攀龙髯而上者七十二人。汉武帝于此建宫。 \\n 直按：《汉书·那祀志》云：\"文成死明年，天子病鼎湖甚。\"晋灼注：\"《黄图》宫名，在京兆。《地理志》湖本在京兆，后分属弘农也。\"与今本不同。黄帝采首山铜一段，亦本于《郊祀志》。 \\n 又按：鼎湖宫遗址今在蓝田县焦岱镇，原注文在蓝田极为正确。《贞松堂集古遗文》卷十三第二十三页，有蓝田鼎湖宫行镫。（《蓝田县志》所记文字错误甚多。）《秦汉瓦当文字》巷一第十页，育\"鼎胡延寿宫\"瓦，十二页有\"鼎胡延寿保\"瓦。\"湖\"字皆省作\"胡。\" \\n 思子宫，武帝寤戾太子无辜被杀，作思子宫，为归来望思之台于湖。 \\n 直按：事见《汉书·戾太子传》颜师古注：\"其台在今湖城县之西，阌乡县之东，基址尚存。\"又《元和郡县图志》卷六云：\"思子宫，在阌乡县东北二十五里，汉武帝为戾太子所筑也。\"又《太平御览》卷一百九十三，引《述征记》（戴延之撰）曰：\"汉武帝延和二年，卫太子遇江充之乱，奔湖自缢。壶关三老、太庙令田千秋讼太子之冤，筑思子宫于湖，其城存焉。\" \\n 万岁宫，武帝造。汾阴有万岁宫。宣帝元康四年幸万岁宫，神爵翔集，以元康五年为神爵纪元。 \\n 直按：《汉书·宣带纪》：\"神爵元年，幸万岁宫。\"晋灼注：\"《黄图》汾阴有万岁宫。\"与今本相同。又《长安志》引《汉宫阙名》：\"长安有万岁宫。\"《小校经周金文》卷十一第九十三页，有\"万岁宫镫，元延四年造\"。 \\n 首山宫，汉武帝元封元年封禅后，梦高祖坐明堂朝群臣，于是祀高祖于明堂以配天，还作首山宫以为高灵馆。 \\n 直按：《汉书·武帝纪》：\"元封六年冬，行幸回中。春，作首山宫。\"文颖注云：\"在河东蒲坂界。\"本文作\"元封元年\"，应以《汉书》为是。又《长安志》引《汉武故事》曰：\"上自封禅后，梦高祖坐明堂，群臣亦梦想，干是祀高祖明堂以配天，还作高灵馆。\"与本文略同。又《汉书·地理志》河东郡蒲坂县，注有首山祠。《长安志》，《汉宫阙名》\"长安有首山宫\"。又《薛氏钟鼎款识》卷二十第一页，言\"蒲坂首山宫雁足镫，永始四年二月造。\" \\n 明光宫，武帝求仙起明光宫，发燕赵美女二千人充之。率取二十以下，十五以上，午满三十者出嫁之，掖庭令总其籍。时有死出者随补之。 \\n 直按：《太平御览》卷一百七十三，引《汉武故事》，与本文相同。惟\"年满三十者\"，《故事》作\"满四十者\"，未知孰是。又《雍录》云：\"汉明光宫有三，一在北宫，与长乐相连；一在甘泉宫（Page80）中；一为尚书奏事之地。现颇难分别。\"北宫之明光宫，已见于上（在北宫寿宫之后），本文之明光宫，则属于甘泉宫者。 \\n 池阳宫，在池阳南上原之阪，有长平【校】原作\"年\"字，今据《汉书·宣帝纪》订正坂，去长安五十里。 \\n 直按：《汉书·宣帝纪》：\"神爵三年，上自甘泉宿池阳宫，上登长平坂。\"如淳注：\"阪名，在池阳南上原之阪。\"与本文略同。又《元和郡县图志》：池阳宫在泾阳县西北八里。《小校经阁金文》卷十一笫九十二页，有\"池阳宫镫，甘露四年造\"。 \\n 养德宫，赵王如意年幼，未能就外傅，戚姬使旧赵王内傅赵媪傅之，号其室曰养德宫。 \\n 直按：本段与《西京杂记》卷一同，但末多\"后改为鱼藻宫\"一句。（原有\"右甘泉宫\"，依目录删） \\n 日华宫，河间献工德筑日华宫，置客馆二十余区，以待学士。自奉养甚薄，不逾宾客。 \\n 直按：本段与《西京杂记》卷四文字完全相同。《畿辅通志》卷一百六十一云：\"献县南三十五里，有河间献王日华宫故址。\"又同卷云：\"河间县西北三十里，有君子馆故址。引《肃宁县采访册》云，县治东南十里，有武垣郡城。邑优贡生苗学植，博学好古，谒毛公词，得砖一枚，上刻'君子'二字，古茂闲雅，汉隶体也。其后庠生刘溯，主讲毛公祠畔，又得'君子馆'砖三。嗣是而得者．有'君子大吉'，'君子长生'字样。楛此，则馆与毛公祠，均应在武垣故城，当隶肃宁境。\" \\n 又按：河间有君子馆遗址，姑见于《金史·地理志》。《苗夔墓志》亦言，尝得汉君子馆砖于河间城外。《畿辅通志》谓馆在肃宁境，其说不确。盖君子馆为日华宫内二十余馆之一，皆河问献王所筑。\"君子\"二字，翟云升《隶篇》中，摹有原文。余昔在友人白集武处，见有大兴刘位坦所题君子馆及日华宫两砖拓本，\"君子\"二字为古隶书，\"日毕\"二字横刊，钝为篆书，与开母庙石阙相似。 \\n 曜华宫，梁孝王好营宫室、苑囿之乐，作曜华宫，筑兔园。园中有百灵山，有肤寸石、落猿岩、栖龙岫；又有雁池，池间有鹤洲，凫渚。其诸宫观相连，延亘数十里，奇果异树，珍禽怪兽毕有。王日与宫人宾客弋钓其中． \\n 直按：本段与《西京杂记》卷二文字完全相同。卷四又有梁孝王游于忘忧之馆，其诸游士各使为赋之记载。忘忧馆亦为本文所未及。《太平御览》卷一百七十八，引戴延之《述征记》云：\"蠡台，梁孝王所筑，于兔园中回道似蠡，因名之。\"又《水经注》：\"睢阳城故东宫，即粱之旧池也，因五六百步，水列钓台。池东又有一台，世谓之清泠台。\"又曰：\"睢阳城中有掠马台，台东有一台，唷之清冷台。\"又《述异记》卷上云：\"梁孝王筑平台，台至今存。有兼葭洲、凫藻洲，梳洗潭，中有望秦山，商人望仙之处\"。\"凫藻洲\"疑即本文之\"凫渚\"。又《洞冥记》卷下云：\"汴城上有列仙吹台，西有牧泽，通道二百里．汉梁孝王所造，今谓之堤赤城，东有繁台，本吹台也。\" \\n 日华．曜华【校】\"华\"字，依文补宫，营构不在三辅，然皆汉之诸王所建，以附宫室篇末。（原在下段后，依文意移） \\n 汉畿内千里，并京兆治之，内外宫馆一百四十五所。班固《西都赋》云：\"前乘秦岭，后越九嵕，东薄河华，西涉岐雍，宫馆所历，百有余区。\"秦离宫三百，汉武帝往往修治之。 \\n 直按：《汉书·贾山传》云：\"秦起咸阳，西至雍，离宫三百。\"与本文相合。《史记》秦始皇二十六年纪，《正义》引《三辅旧事》云：\"表中外殿观百四十五。\"又《文选·东京赋》云：\"乃构阿房，起甘泉。\"李善注引《三辅故事》云：\"秦始皇上林苑中．作离宫别馆一百四十六所。\"上据两数虽不同，皆是记秦宫殿之数。本文所述，则是汉代宫殿之数。 \\n  \\n   \\n  "}
{"章节": "●三辅黄图卷之四", "正文": "  \\n ●三辅黄图卷之四 \\n 　 \\n  \\n 苑囿 \\n 周灵囿．文王囿也。《诗》曰：\"王在灵囿，麀鹿攸伏，麀鹿濯濯，白鸟翯翯。\"毛苌注云：\"囿，所以域养禽兽也，天干百里，诸侯四十里。灵者，言文王之有灵德也。灵囿，言道行苑囿也。\"孟子曰：\"文王之囿，方七十里，刍荛者往焉，雉兔者住焉，与民同其利也。\"文王灵囿，在长安县西四十二里。 \\n 直按：《太平寰宇记》卷二十五，及《长安志》叙周宫室灵囿，与本文略同。 \\n 汉上林苑，即秦之旧苑也。《汉书》己\"武帝建元三年开上林苑，东南至蓝田宜春．鼎湖、御宿、昆吾，旁南山而西，至长杨，五柞，北绕黄山，濒渭水而东。周袤三百里。\"离宫七十所，皆容千乘万骑。《汉宫殿疏》云：'方三百四十里。。《汉旧仪》云：\"上林苑方三百里，苑中养百兽，天千秋冬射猎取之。\"帝初修上林苑，群臣远方，各献名果异卉三千余种植其中，亦有制为美名，以标奇异。 \\n 直按：《史记·李斯传》云：\"于是乃入上林斋戒，日游弋猎。\"此上林为秦旧苑之证。武帝建元三年开上林苑事，见《汉书·扬雄传·羽猎赋序》，惟赋序无\"蓝田\"二字。离宫七十所二句，《长安志》引自《汉旧仪》。《后汉书·班固传·西都赋》：\"离宫别馆，三十六所。\"章怀注引《三辅黄图》曰：\"上林有建章、承光等一十一宫，平乐、茧馆等二十五，凡三十六所。\"与今本异。本文引《汉宫殿疏》：\"方三百四十里。\"《长安志》引作\"方百四十里\"．疑脱\"三\"字。《太平寰宇记》则作\"六百四十里\"，\"六\"为\"三\"之误字。又《长安志》引《三辅故事》及《关中记》云\"上林延亘四百余里\"。\"帝初修上林苑\"一段，见《西京杂记》卷一，文字完全相同。惟《西京杂记》于名果异树列有详目，本书未采。 \\n 茂陵富民袁广汉，藏镪巨万，家僮八九百人。于北邙【校】\"邙\"字，据《西京杂记》补山下筑园，东西四里，南北五里，激流水注其中。构石为山，高十余丈，连延数里。养白鹦鹉、紫鸳鸯、牦牛、青兕，奇兽珍禽，委积其间。积沙为洲屿，激水为波涛，致江鸥诲鹤孕雏产嗀，延漫林池；奇树异草，糜不培植。屋皆徘徊连属，重阁修廊，行之移晷不能徧也。广汉后有罪诛，没入为官园，鸟兽草木，皆移入上林苑中。 \\n 直按：本段与《西京杂记》卷三文字相同，（Page85）仅有个别字略异。又自咸阳北面高原起，至兴平一带，农民皆称为北邙坂，而《西京杂记》正用口头语．与洛阳\"北邙山\"名同实异。 \\n 上林苑有昆明观，武帝置。又有茧观、平乐观、远望观、燕升观、观象观、便门观、白鹿观、三爵观、阳禄观、阴德观、鼎郊观、樛木观、椒唐观、鱼鸟观、元华观、走马观、柘观、上兰观、郎池观、当路观，皆在上林苑。 \\n 直按：《汉书·天文忘上》：\"河平元年十二月壬申，太皇太后避时昆明东观。\"昆明观即豫章观。《汉书·元后传》云：\"春幸茧馆。\"当即茧观。长安谢氏藏有\"崇蛹嵯峨\"瓦当，疑即茧馆之物。《汉书·武帝纪》：\"元封六年夏，京师民观角抵干上林平乐馆。\"但元封三年纪，颜师古注则作\"平乐观\"，盖馆、观二名，汉代可以通称。又《金石韦·石索》六第五八页；有\"平乐宫阿\"瓦当．疑为平乐馆之物。《汉书·外戚孝成班婕妤传》自伤赋云：\"痛阳禄与柘馆兮\"。服虔注：\"二馆名也，生子此馆，皆失之也。\"颜师古注云：\"二观并在上林中。\"余昔得\"上禄\"瓦片，定为上林苑阳禄馆之简称。又《西都赋》云：\"遂绕酆镐，历上兰\"。《汉书·扬雄传》云：\"翼乎徐至于上兰。\"晋灼注云：\"上兰观，在上林中。\"《元后传》云：\"校猎上兰。\"颇师古注云：\"上兰，观名也．在上林中。\"又《后汉书·班固传·西都赋》，章怀注引《三辅黄图》，与今本同。《汉书·王莽传下》，叙王莽起九庙，取当路观材瓦等． \\n 直又按：《长安志》引《关中记》：上林苑中二十二观名，有茧观、平乐观、博望观、益乐观、便门观、众鹿观、樛木观、三爵观、阳禄观、阳德观、鼎郊观、椒唐观、当路观、则阳观、走马观、虎圈观、上兰观、昆池观、豫章观、郎池观、华光观（实数二十一观）。\"博望\"疑即本文之\"远望\"。\"阳德\"疑即\"阴德\"，\"众鹿\"疑印\"白鹿\"，\"华光\"疑即\"元华\"。 \\n 又《旧仪》曰：\"上林有令有尉，禽兽簿记其名数\"。又有上林诏狱，主治苑中禽兽、宫馆之事，属水衡。又上林苑中有六池、市郭、宫殿、鱼台、犬台、兽圈。 \\n 直按：《初学记·居处部》引《汉旧仪》，尉下有\"百五十亭苑\"一句。《汉书·百官公卿表》水衡都尉属官，有上林令丞。上林有尉及虎圈有啬夫，见《张释之传》。又《太平御览》卷一百九十六引《汉旧仪》，\"上林苑中广长三百里，置令丞左右尉，苑中养百兽\"。《汉书·成帝纪》：\"建始元丰，罢上林诏狱\"。颜师古注引《汉旧仪》与本文同。《太平寰宇记》卷二十五引《三辅黄图》：\"长安有狱二十四所\"，为今本所无。 \\n 又按：《汉旧仪》云：\"上林苑中，天子遇秋冬射猎，取禽兽无数实其中，离官观七十所．皆容千乘万骑。\"又云：\"武帝时，使上林苑中官奴婢，及天下贫民赀不满五千，徙至苑中养鹿。因收抚鹿矢，人日五钱，到元帝时七十亿万，以给军击西域。\"《小校经阁金文》卷十一第五十五页．有\"上林共府鼎，初元三年造\"．共府，即供府．供给资生之具也。 \\n 直按：《长安志》引《关中记》，有总叙上林宫现一段，极有参考价值，兹加以钞录如下。原文云：\"上林苑门十二，中有苑三十六，宫十二，观二十五。建章宫、承光宫、储元宫、包阳宫、尸阳宫、望远宫、犬台宫、宣曲宫、昭台宫、蒲陶宫；茧观、平乐观、博望观、益乐观、便门观、众鹿观、樛木观、三爵观，阳禄观、阳德观、鼎郊观、椒唐观、当路观、则阳观、走马观、虎圈观、上兰观、昆池观、豫章观、郎池观、华光现。以上十二宫二十二观，在上杠苑中。鼎湖宫、步高宫、步寿宫、存神宫、集灵宫、望仙观，以上五宫一观，在京兆属县。栎阳宫、甘槃（疑甘泉之误）宫、师德官、池阳宫、谷口宫、长平宫、扶荔宫、白渠观，以上七宫一现在冯翊。首阳宫、望仙宫、长杨宫、礼阳（疑棫阳之误）宫、羽阳宫．山桀（疑梁山之误）宫，藁池（疑橐泉之误）宫、用取（未详为字之误）宫、虢宫、回中宫、宜春观、射熊观，以上十宫二观在扶风。长门宫、钩弋宫、渭桥宫、仙人观、霸昌观、安台观、沦沮观，以上三宫四观，在长安城外。 \\n 甘泉苑，武帝置。缘山谷行，至云阳三百八十一里，西入扶风，凡周回五百四十里。苑中起宫殿台阁百余所，有仙人观、石阙观、封峦观、鳷鹊观。 \\n 直按：《太平御览》卷一百九十六，及《初学记》卷二十四，引《三辅黄图》，皆云：\"甘泉苑中起仙人观，缘山谷行至云阳三百八十一里，入右扶风，凡周匝五百四十里。\"与今本相同。《长安志》引《三辅黄图》云：\"缘山谷行至云阳三百八十里，入右扶风，周匝五百四十里\"，今本作\"三百八十一里\"，微有不同。又《太平御览》卷一百九十六，引《三辅黄图》云：\"宫二，观十四，在甘泉苑垣内，甘泉苑起仙人观。\"为今本所无。《陕西通 \\n 志》卷七十三，甘泉苑在淳化县北车盘岭。 \\n 又按：甘泉苑繁称为甘泉上林苑，或称为甘泉上林宫．因上林苑包括至甘泉地区，其在甘泉山部分，则称为甘泉上林苑。证之《薛氏钟鼎款识》卷二十第一页，有\"甘泉上林宫行镫，五凤二年造\"。又《金石索·石索》六第七十五页，有\"甘泉上林\"瓦。《秦汉瓦当文字》卷一第十五页，有\"甘林\"瓦，亦为甘泉上林之简称，皆其明证。《汉书·百官公卿表》叙水街都尉属官，有甘泉上林都水七官长丞，余昔考为即甘泉上林及甘泉都水二长丞也。说见拙著《汉书新证》。仙人、石阙、封峦三观考证见后，鳷鹊观己见上甘泉宫。 \\n 御宿苑．在长安城南御宿川中，汉武帝为离宫别馆，禁御人不得入。往来游观，止宿其中．故曰御宿。《三秦记》云：\"御宿园出栗，十五枚一胜。大梨如五胜，落地则破。其取梨，先以布囊承之，号曰含消，此园梨也。\" \\n 直按：《汉书·元后传》云：\"夏游御宿鄂，杜之间。\"颜师古注云：\"御宿苑在长安城南，今之御宿川是也。\"汉武帝以下五句，与《汉书·扬雄传·羽猎赋》颜师古注及《元和郡县图志》卷一，文字均完全相同。《长安志》及《太平寰宇记》卷二十五，引《三秦记》并同。《太平寰宇记》首句则作栗园，又御宿园也。又《太平御览》卷九百六十九，引辛氏《三秦记》云，\"汉武帝园，一名樊川，一名御宿，有大梨如五升，落地则破。其主取者．以布囊盛之，名含消梨。\"与本文略同。 \\n 思贤苑，孝文帝为太子立思贤苑，以招宾客。苑中有堂室六所，客馆皆广庑高轩，屏风帏褥甚丽。广陵王（Page90）胥有勇力，常于别囿学格熊，后遂能空手博之，莫不绝脰，后为兽所伤，陷脑而死。 \\n 直按：本文见《西京杂记》卷三，与广陵王胥有勇力、本为两条．事实并不联属，当为本书之牵连误引。又《晔物志》引思贤苑，与本文亦同．惟堂室《西京杂记》皆作\"堂隍\"。又《汉书》广陵王胥在宣帝时赐死，与《西京杂记》所记不同，当以《汉书》为是。 \\n 博望苑，武帝立子据为太子，为太子开博望苑以通宾客。《汉书》曰：\"武帝年二十九乃得太子，甚喜。太子冠，为立博望苑，使之通声客从其所好。\"。又云\"博望苑在长安城南，杜门外五里有遗址。\" \\n 直按：事见《汉书·戾太子传》。本文所引《汉书》之又云，当为《汉书》注文，今本《汉书》已佚。又《戾太子传》云：\"史良娣冢在博望苑北。\"《太平寰宇记》卷二十五云：\"汉博望苑在金城坊戾园东南。\"《长安志》亦云：\"金城坊戾园东南，汉博望苑。\" \\n 西郊苑，汉西郊有苑囿，林麓薮泽连亘，缭以周垣四百余里，离宫别馆三百余所。 \\n 三十六苑，《汉仪》注：\"太仆牧师诸苑三十六所，分布北边西边，以郎为苑监，宦官奴婢三万人，养马三十万匹。\"养鸟兽者通名为苑，故渭之牧马处为苑。 \\n 直按：《汉书·百官公卿表》，太仆叙属官，有\"边郡六牧师苑令各三丞\"．颇师古注引《汉官仪》，与本文同。余昔考汉印中，有\"北地牧师骑丞\"印。北地为六郡之一，骑丞为三丞之一。 \\n 乐游苑，在杜陵西北，宣帝神爵三年春起。 \\n 直按：事见《汉书·宣帝本纪》。《西京杂记》卷一云：\"乐游苑自生玫瑰树，村下多苜蓿。苜蓿一名怀风，时人或谓之光风，风在其间常萧萧然。日照其花有光采，故名苜蓿为怀风，茂陵人谓之连枝草。\" \\n 宜春下苑，在京城东南隅《元帝纪》注东南隅曲池是．【校】原连下条，从吴本分。 \\n 直按：《史记·秦本纪》云：\"二世皇帝葬宜春。\"《汉书·元帝纪》：\"初元二年，诏罢宜春下苑。\"孟康注云：\"宫名，在杜县东。\"颜师古注云：\"宜春下苑，即今京城东南隅曲池是。\"与本文及原注均同。《汉书·贡禹传》云：\"省宜春下苑以与贫民。\"《太平寰宇记》卷二十五云：\"曲江池，汉武帝所造，名为宜春苑。其术曲折有似广陵之江，故名之。\"又《善斋吉金录·玺印录》中一页，有\"宜春禁丞\"印，\"禁\"当为水衡都尉属官\"禁圃令\"之省文。水衡都尉各属官皆在上林苑中，据此，禁圃令丞之官署，独设在宜春苑内。 \\n 梨园，《云阳宫记》曰，\"云阳车箱坂下有梨园一顷，数百株，青翠繁密，望之如车盖。\" \\n 直按：《太平御览》卷一百九十七，引王褒《云阳宫记》曰，\"车箱坂下有梨园一顷\"云云，文字完全与此相同。又《元和郡县图志》卷一云：\"车箱坂，在云阳西北三十八里，萦纡曲析，单轨才通。上阪即平原宏敞，楼观相属，即趋甘泉宫道也。\"又《陕西通志》卷七十三引贾志，\"梨园，即今淳化县城。\" \\n 池沼 \\n 周文王灵沼，在长安西三十里．《诗》曰：\"王在灵沼，于牣鱼跃。\" \\n 直按：《太平寰宇记》卷二十五，引《诗》曰，与本文同。灵沼遗址今在长安海子村，与鄠县小丰村北边相连接。 \\n 汉昆明池，武帝元狩三【校】原作\"四\"年字，据《汉书》改穿，在长安西南，周回四十【校】\"十\"字，据《长安志》补里。《西南夷传》曰：\"天子遣使求身毒国市竹，【校】\"市\"，疑\"布\"字之误。身毒国，即天竺也。《汉书》曰：张骞言使大夏时，见蜀布邛竹杖，问所从来，曰从东来。身毒国可数千里，得蜀贾人市。而为昆明所闭。天子欲伐之，越雟昆明国有滇池，方三百里，故作昆明池以象之，以习水战，因名曰昆明池。\"《汉书》曰：元狩三年减陇西，北地、上郡戍卒之半，及吏弄法者，谪之穿此池。《食货志》曰：\"时越欲与汉用船战逐水战相逐也，乃大修昆明池也。\" \\n 直按：《汉书·武帝纪》：\"元狩三年，减陇西、北地、上郡戍卒之半，发谪吏穿昆明池。\"自《西南夷传》曰以下至\"以习水战\"止，皆用《汉书》臣瓒注文。又原注一段，略用如淳注文。 \\n 《三辅旧事》曰：\"昆明池儿三百三十二顷，中有戈船各数十，楼船百艘，船上建戈矛，四角悉垂幡旄葆麾，盖照烛涯涘\"。图曰：\"上林苑有昆明池，周匝四十里。\"《庙记》曰：\"池中后作豫章大船，可载万人，上起宫室，因欲游戏，养鱼以给诸陵祭祀，余付长安厨。\" \\n 直按：《汉书·食货志》云：\"乃大修昆明池，列馆环之，治楼船，高十余丈，旗帜加其上，甚壮。\"《长安志》引《三辅故事》曰：\"昆明池盖三百二十顷，池中有豫章台。\"（《太平寰宇记》卷二十五亦同）《玉海》引一作\"三百三十二顷\"，与本文数字相同。又《汉旧仪》云：\"上林苑中昆明池、镐池、牟首诸池，取鱼鳖给祠祀，用鱼鳖千枚．以余给太官。\"\"中有戈船各数十\"一段，与《西京杂记》巷六文字相同。本文所引《庙记》，与《长安志》所引相同；《长安志》引《三辅故事》文略同；\"养鱼以给诸陵祭祀\"，与《西京杂记》卷六亦同。又《嘉庆长安县志》卷十四，引王森文在长安斗门镇北见残碑，记昆明池界址云：\"北极丰镐村，南极石匣，东极园柳坡，西极斗门。\"今石匣口村，东界孟家寨．万村的西边，西界张村、马营寨、白家庄之东，北界在上泉北村和南丰镐村之间的土堤南侧。（见一九六三年《考古》四期《丰镐地区诸水道的踏察》）斗门镇遗址在今洛水衬尽东一带。 \\n 《三辅故事》又曰：\"池中有豫章台及石鲸，刻石为鲸鱼，长三丈，每至雷雨．常鸣吼，鬣尾皆动。一说甘泉宫南有昆明池，池中有灵波殿，皆以桂为殿柱，风来自香。\"又曰：\"池中有龙首船，常令宫女泛舟池中，张凤盖绣凤为饰，建华旗，作棹歌，棹歌，棹发酸也。又日棹歇讴，舟人歌也。杂以鼓吹．帝御豫章观临观焉。\" \\n 直按：刻石为鲸鱼，与《西京杂记》卷一，文字相同。又《文选·西京赋》云：\"鲸鱼失流而蹉跎。\"李善注引《三辅旧事》作\"清渊北有鲸鱼，刻石为之长三丈\"。（又《西京赋》云：\"清渊洋洋\"。李善注引《三辅故事》：\"建章宫北作清渊海\"。上注文之\"清渊北\"，即清渊海之北也。）鲸鱼钊石今尚存，原在长安县开瑞庄，现移陕西省博物馆。又《述异记》云：\"甘泉宫南昆明池中，（Page95）有灵波殿七间，皆以桂为柱，风来自香。\"《洞冥记》亦同。 \\n 《关辅古语》曰：\"昆明池中有二石人，立牵牛、织女于池之东西，以象天河。\"张衡《西京赋》曰：\"昆明灵沼，黑水玄沚【校】原作\"址\"，误。牵牛立其右，织女居其左。\"今有石父、石婆神祠在废池，疑即此也。 \\n 直按：本文所引《关辅古语》、《西都赋》李善注．《长安乏》，均引作《汉宫阙疏》。《大平寰宇记》卷二十五则引作《庙记》。《西都赋》云：\"集乎豫章之宇，临乎昆明之池，左牵牛而右织女，似云汉之无涯\"。又《长安志》云：\"石婆神庙并在长安县西南三十五里昆明池右\"张衡《西京赋》云：\"昆明灵池，黑水玄址，牵牛立其左，织女居其右。\"（与今本《西京赋》略有不同。）注云：\"立牵牛、织女于池之东西，以象天河。今石人宛在，后人名石父石婆云。\"现距西安坡西约二十华里斗门镇东南，有一所小庙，俗称石爷庙。庙之东三里在北常家庄附近田间另有一所小庙，俗称石婆庙。两庙中各有石像一个，皆属于汉代昆明池遗址。石爷即牵牛像，高约230公分；石婆即织女像，高约190公分。（见一九五五年《文物参考资料》第一期：《西安附近所见西汉石雕艺术》。） \\n 武帝初穿池得黑土。帝问东方朔，东方朔曰：西域胡人知。乃问胡人，胡人曰：劫烧之余灰也。 \\n 直按：《初学记》卷七、《太平寰宇记》卷二十五，均与本段文字相同。《长安志》引曹昆《志怪》，文略同。 \\n 《三秦记》曰：\"昆明池中有灵沼，名神池，云尧时治水，尝停船于此地。通白鹿原，原人钓鱼，纶绝而去。梦于武帝，求去其钩：三日戏于池上，见大鱼衔索，帝曰：岂不谷昨所梦耶！乃取钩放之。间三日，帝复游池，池滨得明珠一双。帝曰：岂昔鱼之报耶？\" \\n 直按：《初学记》卷七引《关中记》，《太平寰宇记》卷二十五引《三秦记》皆与本段全文相同。昆明池中有灵沼三句，《长安志》引作《关中记》。\"有神池通白鹿原\"句，《文选·西都赋》李善注、《后汉书·班固传·西都赋》章怀注，皆引作《三秦记》，与《初学记》卷七引作《关中记》不同。 \\n 镐池，在昆明池之北，即周之故都也，《庙记》曰：\"长安城西有镐池，在昆明池北，周匝二十二里：溉地三十二顷。\"《史记》曰：\"秦始皇帝三十六年，使者从关东夜至华阴县平舒道。有人持璧遮使者曰；为吾遗镐池君。因言曰：今年祖龙死。使者问其故，忽不见，置其璧去。使者奉璧具以闻，始皇默然良久曰：山鬼不过知一岁事。退言曰：祖龙者，人之先也。祖，始也，龙者，人主之象，谓始皇也。使御府视璧，乃二十八年渡江所沉璧也。\" \\n 直按：《水经注·渭水》\"又东北与镐水合\"条，引《春秋后传》，使者名郑客。（《搜神记》作\"郑容\"）平舒道作\"平舒置\"，叙事较《史记》为繁，且更多荒渺之说。原注文用《史记·集解》引苏林说。镐池遗址，今在昆明池之北，乡人俗称为小昆明池。 \\n 沧池，在长安城中。《旧图》曰：\"未央宫有沧池，言池水苍色，故曰沧池。 \\n 直按：《长安志》引《关中记》云：\"未央宫中有沧池。\"又《西京赋》云；\"顾临太液，沧池莽沆。\" \\n 太液池，在长安故城西，建章宫北，未央宫西南。太液者，言其津润所及广也。《关辅记》云：\"建章宫北有池，以象北海，刻石为鲸鱼，长三丈。\"《汉书》曰：\"建章宫北治大池，名曰太液池，中起三山，以象瀛洲、蓬莱、方丈，刻金石为鱼龙、奇禽、异兽之属。\" \\n 瀛洲，一名魂洲。有树名影木，月中视之如列星，万岁一实，食之轻骨。上有枝叶如华盖，群仙以避风雨。有金銮之观，饰以环玉，直上于云中。有青瑶瓦，覆之以云纨之素，刻碧玉为倒龙之状，悬火精为日，刻黑玉为乌，以水精为月，膏瑶为蟾兔。于地下为机戾，以测昏明，不亏弦望。有香风冷然而至。有草名芸苗，状如菖蒲，食叶则醉，食根则醒。有鸟如凤，身钳翼丹，名曰藏珠。每鸣翔而吐珠累斛，仙人以珠饰仙裳，盖轻而耀于日月也。蓬莱山，亦名防丘，亦名云来，高二万里，广七万里。水浅。有细石如金玉，得之不加陶冶，自然光净，仙者服之。东有郁夷国，时有金雾，诸仙说北上常浮转低卬，有如山上架楼室。向明以开户牖，及雾歇灭，户皆向北。有浮云之干，叶青茎紫，子大如珠，有青鸾集其上。下有砂砾，细如粉，柔风至，叶条翻起，拂细砂如云雾，仙者来观而戏焉。风吹什叶，声如钟磬。方丈之山，一名峦维东方龙场，方千里，瑶玉为林，云色皆紫。上有通霞台，西王母常游于其上，常有鸾凤鼓舞，如琴瑟和鸣。三山统名昆丘，亦曰神山，上有不死之药，食之轻举。武帝信仙道．取少君栾大妄诞之语，多起楼观，故池中立三山，以象蓬莱、瀛洲、方丈。 \\n 直按：太液者，言其津润所及广也。与《汉书·昭帝纪》始元元年颜师古注完全相同。本文所引《关辅记》，《长安志》引作《关中记》。但《汉书·郊祀志》颜师古注，引《三辅故事》云：\"太液池北岸有石鱼长三丈，高五尺。西岸有石鳖三枚，长六尺。\"本文所引《汉书》，见《汉书·郊祀志》。原注文系用《拾遗记》卷十文，但在瀛洲中删\"东有渊洞\"一段，蓬莱山删\"其西有含明之国\"一段，方丈山删\"龙皮骨\"一段．其余字句，皆有小异。 \\n 《庙记》曰；\"建章宫北池名太液，周回十顷，有采莲女鸣鹤之舟。\"又按：《三辅旧事》云：\"日出旸谷，浴于咸池，至虞渊即暮，此池之象也。\" \\n 直按：本文所引《庙记》\"建章宫北池名太液\"一段，与《太平寰宇记》卷二十五所引亦同。《西京杂记》卷六云：\"太液池中有鸣鹤舟、容与舟、清旷舟、采菱舟、越女舟。\"本文所引《三辅旧事》\"日出旸谷\"一段，与《长安志》及《太平寰宇记》卷二十五所引均同。《西京杂记》卷六云：\"太液池西有一池名孤树池，池中有洲，洲上黏树一株，六十余围，望之重重如盖，故取为名。\"又《杂记》卷一云：\"丈液池边皆是雕胡、紫萚、绿节之类。菰之有米者，长安人谓为雕胡。葭芦之未解叶首，谓之紫萚。菰之有首者，谓之绿节。其司凫雏雁子，布满充积，又多紫龟绿龟；池边多平沙，沙上鹈胡、鹧鸪、鵁鶄、鸿鵕，动辄成群。\" \\n 昭帝始元元年春，黄鹄下建章宫太液池。成帝常以秋日与赵飞燕戏于太液池，以沙棠木为舟沙棠木造舟不沉溺，以云母饰于鹢首，一名云舟。又刻大桐木为虬龙，雕饰如真，夹云舟而行。以紫桂为柁枻．及观云棹水原作\"之\"宇，从《拾遗记》改，玩撷菱蕖。帝每忧轻荡以惊飞燕，命佽飞之士以金锁缆云舟于波上。每轻风时至，飞燕殆欲随风入水，帝以翠缨【校】原作\"缕\"，掘《拾遗记》改结飞燕之裾。常恐曰：\"妾微贱，何复得预结缨据之游？\"今太液池尚有避风台，即飞燕结裾之处。 \\n 直按：黄鹄下建章宫太液池事，见《汉书·昭（Page100）帝纪》。又《西京杂记》卷一云：\"始元元年，黄鹄下太液池，上为歌曰：黄鹊飞兮下建章，羽肃肃兮行跄跄，金为衣兮菊为裳；唼喋荷行，出入蒹葭，自顾菲薄，愧尔嘉祥。\"成帝与赵飞燕戏于太液池事，全段与《拾遗记》卷六文字相同。《陕西通志》卷七十二引《关中记》，太液池有避风台，即飞燕结裾之处。 \\n 唐中池，周回十二里，在建章宫太液池之南。 \\n 直按：《西都赋》云：\"前唐中而后太液，览沧海之汤汤。\"《西京赋J云：\"前开唐中，弥望广潒。\" \\n 百子池，戚夫人侍儿贾佩兰，后山为扶风人段儒妻。说在宫内时，见戚夫人侍高沮，尝以赵王如意为言，而高祖思之几半日不言，叹息凄怆，而未知其术，使夫人击筑，高祖歌大风诗【校】\"诗\"字，据《西京杂记》补以和之。七月七日临百子池，作于阗乐，乐阕，以五色缕相羁，谓之相连爱。八月四日，出雕房北户竹下围棋，胜者终年有福，负者终年疾病，取丝缕就北斗星辰求长命乃免。正月上辰，出池边盥濯，食蓬饵以祓妖邪。三月上巳，张乐于池上。 \\n 直按：本段与《西京杂记》卷三，文字完全相同。但删去又说\"在宫内时，尝以弦管歌舞相欢娱。十月五日，歌赤凤来。九月九日佩茱萸饮菊花酒\"三句。又《西京杂记》卷一三：\"高币帝戚夫人善鼓瑟击筑，帝常拥夫人倚瑟而弦歌毕，每泣下流涟。夫人善为翘袖折腰之舞，歌《出塞》《入塞》《望归》之曲，侍婢数百皆习之。后宫齐首高唱．声入云霄。\"此段与戚夫人菩击筑有联系，而本文未采。 \\n 十池，上林苑有初池、麋池、牛首池、蒯池、积草池、东陂池、西陂池、当路池、大壹【校】原作\"台\"，据《初学记》改池、郎池。牛首池在上林苑中西头。蒯池生蒯草以织席。西陂池、郎池，皆在古城南上林苑中。\"陂\"，\"郎\"，二水名，因为池。积草池中有珊瑚树，高一丈二尺，一本三柯，上有四百六十二条，南越王赵佗所献，号为烽火树，至夜光景常焕然。 \\n 直按：《汉书·百官公卿表》，少府属官有上林十池监。颜师古注引《三辅黄图》云：\"上林中池上籞五所。\"而此云\"十池监\"，未详其数，今本《黄图》则无此文。又《汉书·司马相如传·上林赋》云：\"濯鹢牛首\"。张揖注云：\"牛首，池名，在上林苑西头。'与本文合。牛首，又式作\"牟首\"，《霍光传》云：\"辇道牟首\"。臣瓒注云：\"牟首，池名，在上林苑中。\"蒯池，《长安志》引《汉武故事》，与本文同。积草池与《西京杂记》卷一文字完全相同。东陂池、西陂池，《汉书·王莽传》云：\"予卜波水之北，郎池之南。\"骨灼注云：\"《黄图》波、浪，二水名也，在甘泉苑中。\"今本所无。盖古代\"波\"、\"陂\"二宇通用，波水，即指东陂、西陂池水而言。郎池，《善斋吉金录·玺印录》一页，有\"上林郎池\"印，与本文合，知晋灼注作\"浪水\"为假借字。又《初学记》卷七云：\"汉上林有池十五所。承露池，昆台池，池中有倒披莲、连钱荇、浮液根菱。天泉池上有连楼阁道，中有紫宫。戟子池、龙池、鱼池、牟首池、蒯池、菌鹤池、西陂池、当路池、东陂池、太乙池、牛首池（当为\"牟首池\"重复）、积草池，池中有珊瑚，高丈二尺，一本三柯，四百六十条，尉佗所献，号曰烽火树。糜池、含利池、百子池，七月七日临百子池；作于阗乐，乐毕以五色缕相羁，谓为连爱。\"（积草池、百子池事，皆本于《西京杂记》。） \\n 少府佽飞外池，《汉仪》注，佽飞具缯缴以射凫给祭汜，故有池。 \\n 直按：《汉书·元帝纪》：\"初元二年，诏罢少府佽飞外池。\"如淳注引《汉仪》，与本文相同。《陕西金石志》卷五第十九页，有\"佽蜚官当\"瓦，则为佽飞令宫署之物。（亦有\"次蜚官当\"者）又《汉书·百官公卿表》，少府属官有佐弋令，式子太初元年改名佽飞令，取古勇士之名以为官名。怀宁柯氏藏有\"佐弋宜秋\"封泥，宜秋亦疑为苑名，与宜春苑相帜，特不见于史。佐弋令官署，设在宜秋苑内．故联称为\"佐弋宜秋\"。 \\n 秦酒池，在长安故城中，《庙记》曰：\"长乐宫中有鱼池、酒池，池上有肉炙树，秦始皇造。汉武帝行舟于池中，酒池北起台，天子于上观牛饮者三千人。\"又曰：\"武帝作，以夸羌胡，饮以铁杯，重不能举，皆抵牛饮。\"《西征赋》云：\"酒池监于商辛，追覆车而不寤\"。 \\n 直按：《长安志》引《庙记》与本文同。又\"武帝作以夸羌胡\"一段。《元和郡县图志》卷一，《太平寰宇记》卷二十五，均与本文同。又《水经注·渭水》叙长乐宫殿之东北有池，池北有层台，俗谓是池为酒池，非也。杨守敬《水经注疏》云：\"长乐宫自有酒池，池北自有台，此盖别一池，而俗误以为酒池，故郦氏驳之。\" \\n 影娥池，武帝凿池以玩月，其旁起望鹄台以眺月，影入池中，使宫人乘舟弄月影，名影娥池，亦曰眺蟾台。 \\n 直按：《洞冥记》卷三云：\"帝于望鹄台西起俯月台，穿池广千尺，登台以眺月，影入池中。使仙人（应为宫人之误字）乘舟弄月影，因名影娥池。\"又云：\"影娥池中，有游月船、触月船、鸿毛船、远见船，载数百人\"云云。又云：\"影娥池北作鸣禽之苑。\"《初学记》卷二十五，亦引《洞冥记》：\"影娥池中有鸿毛舟。\" \\n 琳池，昭帝始元【校】原作\"元始\"，今校改元年，穿琳【校】《拾遗记》作\"淋池\"，误池，广千步，池南起桂台以望远，东引太液之水。池中植分枝荷，一茎四叶，状如骈盖，日照则叶低荫根茎：若葵之卫足，名曰低光荷。实如玄珠，可以饰佩，花叶虽萎，芬馥之气彻十余里，食之令人口气常香，益脉治病，宫人贵之，每游燕出入，必皆含嚼，或剪以为衣。或折以障日，以为戏弄。帝时命水嬉，游燕永日。士人进一豆槽，帝曰：桂楫松舟，其犹重朴，况乎此槽可得而乘耶。乃命以文梓为船，木兰为柂，刻飞燕翔鹢，饰于船首，随风轻漾，毕景忘归，起商台于池上。 \\n 直按：本段自开首起．至\"以为戏弄\"句上，与《拾遗记》卷六，文字大体相同。但删去《淋池歌》一首，原歌云：\"秋素景兮泛洪波，挥纤手兮折芰荷，凉风凄凄扬棹歌，云光开曙月低河，万岁为乐岂云多。\"为本文所未采。 \\n 鹤池，在长安城西，盘池在西北，并废。 \\n 直按：《初学记》卷七，记汉上林苑池有十五所，有菌鹤池，疑即奉文之鹤池。盘池未详。 \\n 冰池，在长安西。旧图云：\"西有滮池，亦名圣女泉，盖冰、彪声相近，传说之讹也。\" \\n 直按：《水经注·渭水》，鄗水又北流西北注与滮池合，水出鄗池西，而北流入于鄗。杨守敬考《地形志》：长安有滮池水。《括地志》：池周十五步。遗址现今在长安北丰镐村西北洛水西村。 \\n （Page105） \\n  \\n   \\n  "}
{"章节": "●三辅黄图卷之五", "正文": "  \\n ●三辅黄图卷之五 \\n 　 \\n  \\n 台榭 \\n 周文王灵台，在长安西北四十里。《诗序》曰：\"灵台，民始附也。文王受命，而人乐其有灵德，以及鸟兽昆虫焉。\"郑玄注云：\"天子有灵台者，所以观祲象、察氛祥也。文工受命而作邑于丰，立灵台。\"《诗》曰：\"经始灵台，庶民子来。经之营之，不日成之。\"刘向《新序》云：\"周文王作灵台及为池沼，掘得死人之骨，吏以闻于文王。文王曰：更葬之。吏曰：此无主矣。文王曰：有天下者，天下之王；有一国者，一国之主。寡人者，死人之主，又何求主。遂令吏以衣冠更葬之，天下闻之，皆曰：文王贤矣，泽及枯骨，又况于人乎。\"周灵台，高二丈，周回百二十步【校】原连下条，从吴本分。 \\n 直按：《长安志》叙周宫室，灵台完全用本文，只删引诗四句，增《诗正义》、《水经注》、《括地志》三处。又刘向《新序》一段，见今本《杂事》第五。灵台遗址，今在长安县客省庄。 \\n 汉灵台，在长安西北八里。汉始曰清台，本为候者观阴阳天文之变，更名曰灵台。郭延生《述征记》曰：\"长安宫南有灵台，高十五仞，上有浑仪，张衡所制。又有相风铜乌，遇风乃动。一曰：长安灵台，上有相风铜乌，千里风至，此马乃功。又有铜表，高八尺，长一 \\n 丈三尺，广尺二寸，题云太初四年造。\" \\n 直按：《长安志》唐修真坊，有汉灵台遗址，崇五尺，周一百二十步。下引《述征记》，与本文略同。《太平御览》卷一百九十五引《郡国志》云：\"雍州司天台西北有香室街。\"《水经注·渭水》：\"明堂北三百步有灵台，是汉平帝元始四年立。\"当为武帝太初四年之误文，杨守敬《水经注疏》辨之甚是。《雍录》云：\"清台，武帝造太初历之所。\"《太平寰宇记》卷二十五，引《永经注》镐水北迳清灵台，是合清台、灵台二者为一名。又《雍录》云：\"铜浑仪则云张衡所造。衡所造地动仪，在汉顺帝阳嘉四年。其时帝都不在长安，或者衡仪已成，亦分置长安候台耶。\"《艺文类聚》卷六十八，引晋令：\"车驾出入，相风前行。\"《西京杂记》卷五，叙大驾祠甘泉汾阴卤簿，有相风乌车驾四中道。又《后汉书·董卓传》韦怀注，引张璠《汉记》曰：\"太史灵台及永安铜兰楯，卓亦取之。\"灵台疑指灵台之铜表而言，灵台遗址，今在阿房宫南去明堂三百（叾）步，镐水经其西，古城村以西。 \\n 柏梁台，武帝元鼎二年春起。此台在长安城中北关《三辅旧事》云：\"以香柏为梁也．帝尝置酒其诏群臣和济，能七言涛者乃得上。太初中台灾【校】原连下条，从吴本分。 \\n 直按：《汉书·武帝纪》：\"元鼎二年春，起柏梁台。\"颜师古注引《三辅旧事》云：\"以香柏为之。\"《文选·西京赋》李善注引作《汉武故事》，均与本文同。又《武帝纪》：\"太初元年十一月乙酉，柏梁台灾。\"《食货志》云：\"乃作柏梁台，高数十丈。\"《长安志》引《庙记》曰：\"柏梁台，汉武帝造，在北阙内道西。\"《三秦记》曰：柏梁台上有铜凤，名凤阙。汉武帝集，武帝作柏梁台，诏群臣二千石有能为七言诗者，乃得上坐。帝曰：\"日月星辰合四时\"云云。（柏梁台联句诗，气息古朴，确为真品，人名为宋人所妄加，遂滋疑义。）又《金石屑》卷三第四页，有\"元鼎二年柏梁四九\"砖文，为末元丰三年吕大防得于汉故城者。\"四九\"，系陶工制陶之号数，与近年汉城所出瓦片题字，体例正同。 \\n 渐台，在未央宫太液池中，高十丈。渐，浸也，言为池水所渐。又一说：渐，星名，法星以为台名。未央宫有沧池，池中有渐台，王莽死于此。 \\n 直按：渐台，见《汉书·郊祀志》，本文与颜师古注完全相同。《水经注·渭水》\"泬水文迳渐台东\"，引《汉武帝故事》曰：\"建章宫有太液池，池中有渐台，高三十丈。渐，浸也，为池水所浸，一说星名也。\"为本文及颜注之来源。建章宫太液池，与未央宫沧池，各有浙台，王莽之死，则在沧池中之渐台，亦见《汉书·王莽传下》。《史记·佞幸传》邓通之渐台，《正义》引《关中记》，亦为沧池之渐台。 \\n 神明台，见建章宫。 \\n 直按：已详见本文卷三建章宫。又《汉书·郊祀志》颜师古注，引《汉宫阁疏》云：\"神明台，高五十丈，上有九室．恒置九天道士百人。\"又《太平御览》卷一百七十四、《艺文类聚》卷六十四引汉宫殿名，均与颜注同。《水经注》建章宫条，引《三辅黄图》云：\"神明台在建章宫中，上有九室，今人眉之九天台。\"为今本所无。又《水经注》引《傅子·宫室》曰：\"上于建章宫中作神明台、井干楼，咸高五十余丈，皆作悬阁辇道相属焉。\"又《御览》卷一百七十八，引《洞冥记》，叙武帝初起神明台，掘地入三十丈，得商代工人事，其说荒诞，故为《黄图》所未引。 \\n 通天台，武帝元封二年作甘泉通天台。《汉旧仪》云\"通天者，言此台高通于天也。\"《汉武故事》：\"筑通天台于甘泉，去地百余丈，望云雨悉在其下，望见长安城。\"\"武帝时祭泰乙，上通天台，舞八岁童女三百人，祠祀招仙人。祭泰乙，云令人升通天台，以候天神，天神既下祭所，若大流星，乃举烽火而就竹宫望拜。上有承露盘，仙人掌檠玉杯，以承云表之露。元凤间，自毁，椽桷皆化为龙凤，从风雨飞去。\"《西京赋》云：\"通天眇而竦峙径百常而茎擢，上瓣华以交纷，下刻峭其若削。\"亦曰候神台，又曰望仙台，以候神明，望神仙也。 \\n 直按：作甘泉通天台事，见《汉书·武帝纪》元封二年。《汉书·郊祀志》云：\"乃作通天台。\"颜师古注引《汉旧仪》云：\"台高三十丈，望见长安城。\"又《大平寰宇记》卷三十引《汉旧仪》，与本文相同，知《汉武故事》亦本于《汉旧仪》。又《元和郡县图志》卷一云：\"台高三十五丈。望云雨悉在其下。\"《长安志》引《关中记》云：\"左有通天台，高三十余丈，祭天时于此候天神下也。\"自\"武帝时祭泰乙\"至\"从风雨飞去\"一段，《太平寰宇记》卷三十，及《长安志》均引《汉旧仪》，与本文同。西安汉城出土有\"泰灵嘉神\"瓦，疑为武帝祭泰乙神祠中之物。又陈沈炯有《经通天台奏汉武帝表》，足证在北朝时遗址犹存。 \\n 凉风台，在长安故城西，建章宫北。《关辅记》曰：\"建章宫北作凉风台，积木【校】原作\"水\"，据《长安志》校改为楼。\"（Page110） \\n 直按：《长安志》引《关中记》曰：\"建章宫北作凉风台，积木为楼，高五十余丈。\" \\n 长乐宫，有鱼池台、酒池台，秦始皇造。又有著室台、斗鸡台、走狗台、坛台、汉韩信射台。又未央有果台、东、西山二台。未央宫有钓台【校】原作\"钩弋台\"，据孙本改、通灵台。见宫门。 \\n 直按：《长安志》引《庙记》：\"长乐宫有鱼池、酒池，上有肉炙树，秦始皇造。\"已见上文秦酒池条。因池中有台，故本文又及之。《长安志》引《三辅故事》\"桂宫有走狗台\"，与本文在长乐宫不同。《长安志》引《三辅故事》，未央宫前有东山台、西山台。又引《三辅黄图》，未央宫有果台、东山台、西山台、钓台，与本文同。《太平御览》卷一百七十七引《三辅故事》，亦云\"未央宫前有东山台、钓台\"。通灵台，见本书卷二，甘泉宫总序。《长安志》引《汉武帝内传》曰：\"钩弋夫人既殡，香闻十余里。帝哀悼，疑其非常人也，乃起通灵台于甘泉，常有一青鸟，集台上往来。 \\n 望鹄台、眺蟾台、桂台、商台、避风台。并见池沼门。 \\n 直按：望鹄台、眺蟾台，见卷四影娥池条。桂台．商台，见琳池。避风台．见太液池。 \\n 长杨榭，在长杨宫。秋冬较猎其下，命武士搏射禽兽，天子登此以观焉。台上有木曰榭。 \\n 直按：《文选·西都赋》云：\"历长杨之榭。\"李善注：《尔雅》云：\"阁谓之台，有木谓之榭。\" \\n 辟雍 \\n 周文王辟雍，在长安西北四十里，亦曰璧雍。如璧之圆，雍之以水，象教化流行也。《诗》曰：\"于论鼓钟，于乐辟雍。\"毛苌注云：\"论，思也，水旋丘如璧曰【校】此二字，据《长安志》补辟雍，以节观者。\"郑玄注云：\"文王作灵台，而知人之归附；作灵沼灵囿，而知鸟兽之得其所。以为音声之道与政通，故合乐以详之。\" \\n 直按：《长安志》叙周宫室辟雍，略同本文。 \\n 汉辟雍，在长安西北七里。《汉书》河间献王来朝，献雅乐，武帝对之三雍宫，即此。《礼乐志》曰：\"成帝时，犍为郡水滨得古磬十六枚，刘向说帝宜兴辟雍焉。\" \\n 直按：《汉书·河间献王传》应劭注云：\"三雍者，辟雍、灵台、明堂也。雍者，和也，言天地君臣民人皆和。\"《水经注·渭水》：\"又东迳长安县南．东迳明堂南。旧引水为辟雍处，在鼎路门东七里。\"杨雄《剧秦美新》云：\"明堂雍台，壮观也。\"此王莽所建之明堂辟雍。又《小校经阁金文》卷十六第六十六页，有\"新兴辟雍\"镜云：\"新兴辟雍建明堂，然于举土列侯王。\"又一九五七手陕西省历史博物馆在西安玉祥门外一．五公里，南邻大土门村，发现汉代建筑遗址。经发掘地基是圆形土台，中心建筑是方形土台。分东、西、南、北四堂，每堂有抱厦四间，厅堂三间，外有配房，有圜水沟。出土遗物，有五铢钱、云纹瓦等，疑为西汉辟雍遗址，与文献记载方位亦合。（见一九五七年《考古学报》第二期：《西安西郊汉代建筑遗址发掘报告》） \\n 明堂 \\n 周明堂，明堂所以正四时，出教化，天子布政之宫也。黄帝曰合宫，尧曰衢室，舜曰总章，夏后曰世室，殷人曰阳馆，周人曰明堂。先儒旧说，其制不同。或曰，明堂在国之阳。《大戴礼》云：\"明堂九室，一室有四户八牖，凡三十六户，七十二牖，以茅盖屋，上圆下方。\"《援神契》曰：\"明堂上圆下方，八窗四牖。\"《考工记》云：\"明堂五室，称九室者，取象阳数也；八牖者阴数也，取象八风。三十六户牖，取六甲之爻，六六三十六也。上图象天，下方法地，八窗即八牖也，四闼者象四时四方也，五室者象五行也。\"皆无明文，先儒以意释之耳。《礼记·明堂位》曰：\"朝诸侯于明堂之位，天子负斧扆【校】原作\"依\"，从吴本改南乡而立。\"明堂也者，明诸侯之尊卑也。制礼作乐，颁度量而天下服，知明堂是布政之宫也。又《孝经》曰：\"宗祀文王于明堂，以配上帝。\"则周有明堂也明矣。 \\n 直按：《汉书·平帝纪》：\"元始四年，安汉公奏立明堂辟雍。\"应劭注云：\"明堂所以正四时，出教化。明堂上圜下方，八窗四达，布政之宫，在国之阳。上八窗法八风，四达法四时，九重法九州，十二重法十二月，三十六户法三十六旬，七十二牖法七十二候。《孝经》曰：宗祀文王于明堂，以配上帝。上帝谓五时帝太昊之属。黄帝曰合宫，有虞曰总章，殷曰阳馆，周曰明堂。\"《太平御览》卷五百三十三，引《三礼图》曰：\"明堂者布政之宫。\"又\"黄帝曰合宫\"。《初学记》卷十三引《尸子》与本文同。明堂在国之阳，《太平御览》卷五百三十三，引蔡邕《礼乐志》云：\"明堂在国之阳，三里之外，七里之内．已地就阳位也。\"本文引《大戴礼》，见《大戴礼·明堂》篇。本文所引《援神契》，与《初学记》巷十三引同。 \\n 汉明堂，在长安西南七里。《汉书》曰：\"武帝初即位，响儒术，以文学为本，议立明堂于城南，以朝诸侯。\"应劭注云：\"汉武帝造明堂，王莽修饰令大。\" \\n 《汉书》：武帝建元元年，议立明堂，遣使者安车蒲轮，束帛加璧，徵鲁申公。又《郊祀志》：初，天子封泰山．泰山东北阯，古时有明堂，处处险不敞。上欲治明堂奉高帝，未晓其制度。济南人公玉带上黄帝时明堂图，明堂中有四殿，四面无壁，以茅盖通水，水圜宫垣，为复道；上有楼，从西南入，名曰昆仑。天子从之，入以拜祀上帝焉。于是上令奉高作明堂汶上，如带图。又是岁，修东封，则祀太乙五帝干明堂上坐，合高皇帝祠坐对之，祠后土于下房，以二十大牢。天子从昆仑道入．始拜明堂如郊祀。是岁元封五年也。本纪元封二年秋，作明堂干泰山下。五年春三月，至泰山增封。甲子，祠高祖于明堂，以配上帝。太初元年冬十月，行幸泰山：十一月甲子朔旦冬至，祀上帝于明堂。 \\n 直按：《史记·武帝本纪》，《集解》引《关中记》云：\"明堂在长安城门外杜门之西。\"《汉书·王莽传》云：\"是岁，莽奏起明堂、辟雍、灵台，为学者筑舍万区、作市、常满仓，制度甚盛。\"又《长安志》云：\"灵台、明堂，武帝造．在长安城南。平帝元始四年，王莽奏复修明堂辟雍\"。《太平御览》卷五百三十三，引《三辅黄图》云：\"孝武帝议立明堂于长安城南许，泠褒等议曰：按五经礼传记曰，圣人之教，作之象所以法则天地，比类阴阳，以成宫室，本之太古，以昭令德。茅屋采椽，土阶素舆，越席皮弁，盖兴于黄帝尧舜之代．是以三代修之也。\"又《御览》卷八百二十六，引《三辅黄图》云；\"元始四年，起明（Page115）堂、辟雍长安城南，北为会市，但列槐市数百行为队，无墙屋，诸生朔望会此市，各持其郡所出货物，及经书传记、笙磬器物，与卖买，雍容揖让，或论议槐下。\"以上两则，皆为令本所无。《初学记》卷十三，引《三辅黄图》云：\"明堂者，天道之堂也。（《御览》卷五百三十三，亦引此两句。）听以顺四时，行月令，祀先王，祭五帝，故谓之明堂。辟雍员如璧，雍以水，异名同事，其实一也。\"与今本亦颇酉异同。 \\n 圜丘 \\n 汉圜丘，在昆明故渠南，有汉故圜丘【校】丘下原有\"今按\"二字，依文例删，高二丈，周回百二十步。 \\n 直按：《水经注·渭水》记汉圜丘，与本文同。 \\n 又按：《长安志》引《括地志》云：\"汉圜丘在长安治内四里，居德坊东南隅。\" \\n 太学 \\n 汉太学在长安西北七里。董仲舒策曰：\"太学，贤士之关，教化之本原也。\"王莽作宰衡时，建弟子舍万区，起市郭上林苑中。《三辅旧事》云：\"汉太学中有市有狱。\" \\n 直按：《汉书·王莽传上》云：\"是岁，莽奏起明堂，辟雍、灵台，为学者筑舍万区，作市，常满仓，制度甚盛。\"《长安志》引《三辅旧事》云：\"汉太学中有市有狱，\"与本文同。又引《关中记》云：\"汉大学、明堂，皆在长安南安门之东，杜门之西。\"又《长安志》叙唐城普宁坊西街，有汉太学遗址，其地本长安故城南安门之外。 \\n 宗庙 \\n 宗，尊也；庙，貌也，所以仿佛先人尊貌也。汉立四庙，祖宗庙异处，不序昭穆。 \\n 太上皇庙，在长安西北长安故城中，香室街南，冯翊府北。《关辅记》曰：\"在酒池北。\" \\n 直按：本书三辅治所云：\"冯翊府，长安故城内，太上皇庙西南。\" \\n 高祖庙，在长安西北故城中。《关辅记》曰：\"秦庙中钟四枚，皆在汉高祖庙中。\"《三辅旧事》云：\"高庙钟重十二万斤。\"《汉旧仪》云：\"高祖庙钟十枚，各受十石，撞之声闻百里。\"《汉书》：文帝时盗取高庙玉环故事。又云：\"光武至长安宫阙，以宗庙烧荡为墟，乃徙都洛阳。取十庙合于高庙，作十二室。太常卿一人，别治长安，主知高庙事。\"高庙有便殿，凡言便殿、便室、便坐者，皆非正大之处，所以就便安也。高园于陵上作之，既有正寝，以象平生正殿路寝也。又立便殿于寝侧，以象休息闲晏之处也。孝惠更于渭北建高帝庙，谓之原庙。 \\n 直按：《汉书·叔孙通传》晋灼注引《黄图》云：\"高庙在长安城门街，寝在桂宫北。\"与今本异。 \\n 又按；《汉书·韦玄成传》云：。又园中各有寝便殿。\"如淳注引《黄图》，高庙有便殿，与今本同。颜师古注云：\"凡言便殿，便室者，皆非正大之处。寝者，陵上正殿，若平生路寝矣。便殿者，寝侧之别殿耳。\"与本文略同。自\"高庙有便殿\"句起，至\"以象休息闲晏之处也\"一段，完全与《汉书·武帝本纪》建元六年颜师古注相同。（颜注又节用于《韦玄成传》，已见上。） \\n 又按：汉祖西钟十枚各受十石事，《北堂书钞·乐部》引《旧仪》亦同。惟《太平御览》卷五百七十五，误引作《汉书》。盗高庙玉环事，见《汉书·张释之传》。光武至长安事，《长安志》引《三辅故事》，与本文同。原庙，见《汉书·叔孙通传》。西安汉城出土有\"高庙万世\"瓦，当为高庙之物。 \\n 惠帝庙，在高帝庙后。 \\n 直按：《长安志》引《关中记》：\"惠帝庙在高庙之西。\"《书道》卷三第二O一页，有\"西庙\"瓦当，疑为惠帝庙之物。 \\n 文帝庙，号顾成庙。孝文四年作顾成庙，在长安城南。文帝自为庙，制度逼狭，若顾望而成，犹文王灵台不日成之，故日顾成也。 \\n 直按：《汉书》文帝四年纪，服虔注：\"庙在长安城南，文帝作，还顾见成故名之。\"《贾谊传·陈政事疏》云\"因顾成之庙，为天下太宗，与汉无极。\"又原注文一段，亦用文帝四年纪颜师古注文。《古今注》卷上云\"汉文帝顾成庙有二玉鼎，二真金鑪，槐树悉为扶老拘栏，画飞云龙角于其上也。\"《长安志》叙唐城休祥坊，有汉顾成庙余址，庙北汉东明园。《太平御览》卷五百三十一，引《帝王世纪》云；\"汉景帝庙名德阳，宣帝庙名长寿，武帝庙名龙渊，文帝庙名顾成，昭帝庙名徘徊\"，名称与本文同。惟宣帝庙名长寿，当为元帝之误字，因宣庙名\"乐游\"也。又《汉书》文帝四年纪如淳注并同。 \\n 景帝庙，号德阳宫。景帝中四年，造德阳宫。益帝自作之，讳不言庙，故号为宫。《故事》云：景帝造德阳宫。 \\n 直按：原注用《汉书》景帝纪四年臣瓒注文。《故事》为《西京故事》省文。又《长安志》引《西京故事》云：\"鸿嘉二年八月乙卯，孝景庙北阙灾。\" \\n 武帝庙，号龙渊宫【校】\"宫\"字，据《武帝纪》补。今长安西茂陵东有其处，作铜飞龙，故以冠名。武帝元光四年，河决濮阳，发卒十万救河决，起龙渊之宫，取此为名。武寺庙不言宫。 \\n 直按：《水经汪·渭水》；\"渠北故坂北即龙渊庙。\"如淳曰：\"《三辅黄图》有龙渊宫，今长安城西有其处，盖宫之遗址也。\"宫与庙，古代通称。《汉书》颜师古注，谓《黄图》云龙渊庙不言宫也，谊反失之。\"今长安西茂陵东有其处\"三句．用《汉书·武帝纪》建元三年服虔注文。 \\n 又按：《元和郡县图志》卷一：\"汉龙泉庙在兴平县东北二十四里，武帝庙号也。\"又《小校经阁金文》卷十一第七十六页有育\"龙渊宫壶，元朔二年正月造\"，知服虔注龙渊为宫，本甚正确；颇师古以为龙渊庙，驳服氏之注反误也。 \\n 昭帝庙，号徘徊。 \\n 直按：《长安志》云：\"孝武、孝昭二庙内，武昭子孙．分葬其中。\" \\n 宣帝庙毕，号乐游，在杜陵西北【校】此五字，原为注文，从孙本改。神爵三年．宣帝立庙于曲池之北，号乐游，按其处则今呼乐游园是也，因乐游苑得名。 \\n 直按：《汉书·宣帝纪》：\"神爵三年春，起乐游苑。\"颜师古注引《三辅黄图》云：\"在杜陵西北。\"与今本相同，又原注亦用颜师古注文。《太平御（Page120）览》卷八十九，引《帝王世纪》云：\"宣帝庙名乐游，成帝庙名阳池，元帝庙名长寿。\"名称与本文同。又《太平御览》卷一百九十七，引《天文要录》按《黄图》：\"曲池，汉武所造，周回五里，池中遍生荷芰菰蒲，其间禽鱼翔泳。宣帝立庙曲池之北，即今升平坊内基址是也。\"所引《黄图》为今本所无。（即'今升平坊'一句，当为《天文要录》所加。）又《太平寰宇记》云：\"乐游原在升平坊。\"《长安志》引《关中记》云：\"宣帝许后，葬长安县乐游里，立庙于曲江池北，名曰乐游庙，因葬为名。 \\n 元帝庙，号长寿。 \\n 直按：《汉书·王莽传下》云：\"莽妻死，谥曰孝睦皇后，葬渭陵长寿园西。\" \\n 成帝庙，号阳池。 \\n 太上皇高祖父也有寝庙园、原庙，昭灵后高祖母也、武哀王高祖兄也、昭哀后高祖嫂也皆有园。孝惠皇帝有寝庙园，孝文太后、孝昭太后皆有寝园，卫思后戾太子母、皇祖悼考皆有庙园宣帝父史皇孙。庙曰奉明。 \\n 直按：《汉书·元帝纪》：\"建昭五年秋七月庚子，复太上皇寝庙园、原庙，昭灵后、武哀王、昭哀后，卫思后园。\"文颖注云：\"高祖已自有庙，在长安城中，惠帝更于渭北作庙，谓之原庙。《尔雅》曰原者再，再作庙也。\"又原注文六句，皆用颜师古注文。《史记·高祖纪》\"至太上皇崩，\"《正义》引用《三辅黄图》云：\"太上皇庙，在长安城香室街南，冯翊府北。\"与今本叙三辅治所略同。《汉书·元帝纪》建昭元年，罢孝文太后、孝昭太后寝园。竟宁元年又复如故。与本文相合。西汉诸太后中，惟薄太后、钩弋太后二人独有寝园，未详其故。西安汉城内曾出\"孝太\"\"后寝\"两半瓦，合读则成全文，疑为孝昭太后寝园之物。《续汉书·郡国志》刘注引《皇览》：\"卫思后葬长安城东南桐松园，今千人聚。\"又《太平寰宇记》卷二十五，\"卫思后园在金城坊；即故城杜门外大道东。\"又《长安志》云，\"金城坊西南隅匡道府，即汉思后园，北门有汉戾园。\"又《汉书·戾太子传》\"长安白亭东为戾后园。\"《水经注·渭水》云：\"园在昆明渠之北。\"《太平寰宇记》卷二十五云：\"汉戾园，其地本秦白亭，在金城坊，后省。\" \\n 又按：《文选》潘岳《西征赋》李善注引《关中记》云：\"宣帝父曰悼皇考，母日悼夫人，墓曰奉明园，后曰思后，以倡优杂伎千人乐思后园，今所谓千人乡者是也。\"又《汉书·宣帝本纪》云\"元康元年，立皇考庙，益奉明园户为奉明县。\"与本文同。 \\n 元成之世，\"祖宗庙在郡国者六十八，合百六十七所。京师自高祖至宣帝，与太上皇，悼皇考，各自居陵旁立庙：并为百七十六。\"又\"园中各有寝便殿，日祭于寝，月祭于殿，时祭于便殿。寝日四上食，庙岁二十五祠，便殿四岁祠。又月一游衣冠。\"四时祭宗庙用太牢，列侯皆献酎金以助祭。诸侯王及列侯，岁时诣京师，侍祠助祭。《汉仪》：\"诸侯王岁以户口酎黄金于汉庙，皇帝临受献金，金不如斤两，色恶，王削县，侯免国。\"注云：\"因八月尝酎，会诸侯庙中，出金助祭，谓之酎金。酎，正月旦作酒，八月成，三重酿醇酒也，味厚，故以荐宗庙。金，黄金也，不如法作夺爵。\"又册封诸侯王，必于祖庙册命之，示不敢专也。武帝元狩六年夏四月乙巳，立皇子闳为齐王、旦燕王，胥广陵王，于庙中册命。汉制封皇子为王者，其实古诸侯也。闳末诸侯或称王，而汉天子自以皇帝为称，故以王号如之，总名为诸侯王。 \\n 直按：自\"祖宗庙在郡国者六十八\"，至\"月一游衣冠\"，用《汉书·韦玄成传》文。《汉书·叔孙通传》应劭注云：\"月旦出高帝衣冠，备法驾，名曰游衣冠。\"如淳注云：\"高祖之衣冠，藏在宫中之寝，三月出游。\"本文引《汉仪》一段，与《汉书·武帝纪》元鼎五年，如淳注引《汉仪》相同。《西京杂记》卷上云：\"汉制宗庙八月饮酎，用九酝太牢，皇帝侍祠。以正月旦作酒，八月成，名曰酎，一日九酝，一名醇酎。\"原注文见《史记》褚先生补《三王世家》。又\"汉制封皇子为王者\"一段，《汉书·百官公卿表》：\"诸侯王高帝初置。\"颜师古注引蔡邕云云，完全与本文同，盖用蔡邕《独断》语也。 \\n 新莽坏彻城西苑中建章、承光、包阳、犬台、储元宫、及平乐、当路、阳禄馆，凡十余所，取其材瓦以起九庙。莽曰，予卜波水之北，郎池之南，惟玉食。予又卜金水之南，明堂之西，亦惟玉食。予将亲筑，于是遂营长安城南，提封百顷，莽又亲举筑三下。九庙：一黄帝，二虞帝，三陈胡王，四齐敬王，五济北愍王，六济南悼王，七元成孺王，八阳平顷王，九新都显王。殿皆重屋。大初祖庙，东西南北各四十丈，高十七丈余，庙半之。为铜欂栌，饰以金银琱文，穷极百工之巧，带高增下，功费数百巨万，卒徒死者数万。 \\n 直按：本文完全用《汉书·王莽传下》文。寻传又云：\"众兵发掘莽妻子父祖冢，烧其棺椁，及九庙明堂辟雍，火照城中。\"又一九五六年陕西省文管会，在今西安西邓小土门西北一带，发现汉代建筑遗址。墙基夯土，宽四·五米，深一·二米，层厚六至九厘米。夯墙建筑在夯土基，中央部分宽一·八米。石子路宽O·九十。石柱础等物，皆弃置于洼地。探出整个范围，每边墙长二七三米，共有九处，皆有共同之点。出上有云纹瓦当，\"延年益寿\"、\"上林\"、\"千秋万岁\"、朱雀，玄武画瓦。又出土育'官工节砀周君长刻石。\"（见一九五七年《考古通讯》六期：《西安西部发现汉代建筑遗址》。）此遗址余曾去勘查两次，石柱础侧面底面，多有朱书题字，不尽可辨。《汉书·地理志》，王莽改梁国砀县力\"节砀\"，与刻石正合，定为王莽九庙之遗址无疑。 \\n 南北郊 \\n 天郊，在长安城南。地郊，在长安城北。所属掌治坛墠郊宫岁时供张，以奉郊祀。武帝定郊祀之事，祀太乙于甘泉圜丘，取象天形，就阳位也；祀后土于汾阴泽中方丘，取象地形，就阴位也。至成帝徙泰畤后土于京师，始祀上帝于长安南郊，祀后土于长安北郊． \\n 直按：《汉书·成帝纪》：\"廷始二年春正月辛巳，上始郊祀长安南郊。诏曰：'乃者徙泰畤，后土于南郊、北郊，朕亲饬躬，郊祀上帝'。\"天郊在长安城南，地郊在长安城北，与颜师古注文并同。 \\n 社稷 \\n 汉初除秦社稷，立汉社稷。其后又立官社，配以夏禹，而不立官稷。至平帝元始三年，始立官稷于官社之后。后汉《祭祀志》云：《黄图》载元始仪甚悉，今本无，合入。元始四年宰衡莽奏曰：帝天之义，莫大于承天，承天之序，（Page125）莫重于郊祀。祭天于南就阳位，祠地于北就阴位。圜丘象天，方泽象地，圆方因体，南北从位，燔燎升气，瘗埋就类。牲欲茧栗，味尚清玄，器成匏勺，贵诚因质。天地神所统，故类乎上帝，禋于六宗，望秩山川，班于群神，皇天后土，随王听在而事佑焉。甘泉太阳，河东少阳，咸失厥位，不合礼制。圣王之制，必上当天心，下合地意，中考人事。故曰恺悌君子，求福不回，回而求福，厥路不通。在易（原作\"正月\"，从毕本、孙本改）泰卦，乾坤合体，天地交通，万物聚出，其律太簇。天子亲郊天地，先祖配天，先妣配地。阴阳之别，以日冬至祀天，夏至祀后土。君不省方而使有司、六宗，日月星山川海。星则北辰，川即河，山岱宗，三光众明，山阜百川众兖，泞汗皋泽，（缺）丰相属，各敷秩望相序。于是定郊祀．社长安南北郊，罢甘泉河东祀。 \\n  \\n 直按：本段文源出于《汉书，平帝纪》元姑三年臣瓒注。又《独断》卷上云；\"天子杜稷土坛方广五丈，诸侯半之。\"又按：原注载元始五年宰衡莽奏文，系《续汉书·祭祀志》刘昭注文所引。 \\n 观 \\n 汉博士刘熹《释名》曰：观，观也，于上观望也。 \\n 直按：刘熹当作刘熙，注文所引见《释名》卷五《释宫室》。 \\n 豫章观，武帝造，在昆明池中，亦曰昆明观。又一说曰：上林苑中有昆明池观，盖武帝所置。桓谭《新论》云：\"元帝被疾，远求方士。汉中送道士王仲都，诏问所能，对曰：能耐寒。乃以隆冬盛寒日，令袒载驷马于上林昆明池上，环以冰，而御驷者厚衣狐裘寒战，而仲都无变色，卧于池上，曛然自若。\"即此也。 \\n 直按：《文选·西都赋》云：\"集乎豫章之宇，临乎昆明之池。\"李善注引《三辅黄图》云：\"上林有豫章观。\"《西京赋》云：\"豫章珍馆，揭焉中峙。\"又云：\"相羊乎五柞之馆，旋憩干昆明之池，登豫章，简矰丝。\"李善注\"豫章，池中台也。\"皆与本文相同。《述异记》卷下云：\"汉武帝宝（当为元字之误）鼎二年，立豫樟宫于昆明池中，作豫樟水殿。\"《水经注·渭水》引桓谭《新论》，与本文同。又《艺文类聚》卷五，《初学记》卷三，《太平御览》卷二十二、卷三十四、卷七百五十七，并同。又《博物志》卷五《辨方士》云：\"王仲都当盛夏之月，十炉火炙之不疼，当隆冬之旷，裸之而不寒。桓君山以为性耐寒暑，君山以无仙道，好奇者为之。\" \\n 又按：西安高窑村上林苑遗址，出土铜鉴二十二件，有\"上林豫章观铜鉴，初元三年造。\" \\n 飞廉观，在上林，武帝元封二年作。\"飞廉神禽，能致风气者。\"\"身似鹿，头如雀，有角而蛇尾，文如豹，武帝命以铜铸置现上，因以为名。\"班固《汉武故事》曰：\"公孙卿言神人见于东莱山，欲见天子。上于是幸缑氏，登东莱，留数日，无所见，惟见大人迹。上怒公孙卿之无应，卿惧诛，乃因卫青白上云：仙人可见，而上往遽，以故不相值。今陛下可为观于缑氏，则神人可致。且仙人好楼居，不极高显，神终不降也。于是上于长安作飞廉观，高四十丈；于甘泉作益【校】今校补延寿观，亦如之。\"后汉明帝，永平五年至长安，悉取飞廉并铜马，置之西门外，为平乐观。董卓悉销以为钱。 \\n 直按：《汉书·郊祀志》云：\"公孙卿曰：……'仙人好楼居。'于是上令长安则作飞廉、桂馆，甘泉别作益寿、延寿馆。\"本文则引作《汉武故事》。\"飞廉神禽\"二句则用《汉书·武帝纪》元封二年应劭注文，\"身似鹿\"六句，则用晋灼注文。又\"后汉明帝，永平五年至长安\"一段，亦采用应、晋二家之注文。《后汉书·董卓传》章怀注亦同。《秦汉瓦当文字》卷一第十四页，有\"益延寿\"瓦，当为益延寿观之物。颜师古分解为\"益寿\"、\"延寿\"二馆名，非是。 \\n 属玉观，在右【校】\"右\"字，据毕本补扶风。属玉，水鸟，似鵁鶄，以名观也。又曰：属玉，似鸭而大，长颈赤目，紫绀色。宣帝甘露二年十二月，行车萯阳宫属玉观。 \\n 直按：《汉书·宣帝纪》：\"甘露二年冬十二月，行幸萯阳宫属玉观。\"本文以属玉观在右扶风，用应劭注文；以属玉似水鸟，用晋灼注文。 \\n 青梧观，在五柞宫之西。观亦有二【校】原作\"三\"，裾《西京杂记》改梧桐树，下有石麒鳞二枚，刊其胁为【校】\"为\"字，据《西京杂记》补文字，是秦始皇骊山墓上物也。头高一丈三尺，东边者前左脚折处有赤如血，父老谓其有神，皆含血属筋焉。 \\n 直按：本文与《西京杂记》卷三文，完全相同。《太平寰宇记》卷三十，亦怍\"三梧桐树\"。《长安志》青梧，一作\"青桐\"。 \\n 射熊观，在长杨宫。武帝好自击熊，司马相如从至上林，作赋谏，扬雄亦作《长杨赋》。 \\n 直按：《汉书·元帝纪》：\"永光五年，上幸长杨射熊馆，布车骑大猎。\"原注用《汉书·司马相如传》文。《元和郡县图志》卷二亦同。又《王海》引作射熊馆，在周至，盖长杨宫在周至也。《雍胜略》云：\"长杨宫，在周至县东南三十二里。\"《小校经阁金文》卷十一第四十三页，有长杨宫鼎。 \\n 石阙观，封峦观。《云阳宫记》云：\"宫东北有石门山，冈峦纠纷，干霄秀出，有石岩容数百人，上起甘泉观。\"《甘泉赋》云\"封峦石阙，弭迤乎延属。\" \\n 直按：《汉书·司马相如传·上林赋》云：\"蹶石关，历封峦，过鳷鹊，望露寒。\"张揖注云：\"此四观，武帝建元中作，在云阳南三十里。\"\"石阙\"，今本《汉书·扬雄传》所载《甘泉赋》作\"石关\"。《铙歌十八曲·上之回》亦作\"石关\"。又《甘泉赋》云\"度三峦兮偈棠梨。\"李善注以为\"三峦\"即\"封峦观\"。 \\n 白杨观，在昆明池东。 \\n 直按：《汉书·扬雄传》云：\"然后先置乎白杨之南。\"服虔注云：\"白杨，观名。\" \\n 长平观，在池阳宫，，临泾水。 \\n 直按：即本书池阳宫之长平坂。《汉书·宣帝纪》：\"甘露三年三月，上自甘泉宿池阳宫，上登长平坂\"。如淳注：\"阪，名也。在池阳南上原之阪，有长平观，去长安五十里。\"颜师古注：\"泾水之南原，即今所谓眭城坂。\" \\n 龙台现，在丰水西北，近渭。 \\n 直按：《汉书·司马相如传·上林赋》云：\"登龙台。\"张揖注云：\"观名也，在丰水西北，近渭。\"本文源出于张揖。 \\n 涿沐【校】原作\"木\"，据《长安志》及本书目录改观，在上林苑。 \\n 直按：《汉书·外戚·孝成赵皇后传》：\"许美人前在上林涿沐馆，数召入饰室中若舍。\" \\n 细柳观，在长安西北。《三辅旧事》曰：\"汉文帝大将军周亚夫军于细柳，今呼古徼是也。\" \\n 直按：《汉书·司马相如传·上林赋》云：\"掩细柳。\"郭璞注云：\"观名也，在昆明池南也。\" \\n 成山观，成山在东莱不夜县，于其上筑宫阙以为观。成山现不在三辅，例见宫室门。 \\n 直按：《汉书·地理志》东莱郡不夜县，注有成山。（Page130） \\n 仙人观、霸昌观、兰池观、安台观、沦沮观、在城外。又有禁观、董贤观、苍龙观、当市观、旗亭楼、马伯骞楼，在城内。 \\n 直按：《长安志》引《三辅黄图》云：\"秦林光宫有仙人观。\"《汉书·王莽传下》云；\"司徒王寻秘发长安，宿霸昌厩。\"颜师古注云：\"霸昌观之厩也。\"《长安志》引《汉宫殿名》云：\"长安有当市观。\"《长安志》引《关中记》：\"有仙人观．霸昌观、安台观，沦沮观，在长安城外。\"又引《汉宫阁名》（《初学记》卷二十四，《太平御览》卷一百七十六引并同）：\"长安有马伯骞楼，又有贞女楼。\"又引《三辅黄图》有\"期亭楼\"，当即本文之\"旗亭楼\"。《大平御览》卷四百零七，引谢承《后汉书》云：\"马寔，宇伯骞，勤结英雄，所欲友接，负笈荷担，不辞万里。山阳王畅未仕时，寔慕高名往存之。\"疑即此人。据此伯骞与王畅同时，当为东汉中晚期人，不知何以有楼在长安城内。 \\n 麒麟，朱鸟目录作\"朱雀\"、龙兴，含章，皆馆名。 \\n 直按：《文选·西京赋》云：\"麒麟、朱鸟、龙兴、含章\"。李善注：\"龙兴、含章，皆殿名。汉宫阙名，有麒麟殿、朱鸟殿。\"（《长安志》引《汉宫阁名》，亦云有麒麟殿、朱鸟殿。）朱鸟殿，疑即本书总叙末央宫之朱鸟堂，此处复出． \\n  \\n   \\n  "}
{"章节": "●三辅黄图卷之六", "正文": "  \\n ●三辅黄图卷之六 \\n 　 \\n  \\n 阁 \\n 石渠阁，萧何造；其下礲石为渠以导水，若今御沟，因为阁名。所藏入关所得秦之图籍：至于成帝，又于此藏秘书焉。《三辅故事》曰：石渠阁，在未央宫殿北，藏秘书之所。 \\n 直按：《汉书·儒林·施雠传》颜师古注引《三辅故事》，《文选·西都赋》李善注引《三辅故事》，皆与原注文相同。成帝使谒者陈农求遗书干天下．见《汉书·艺文志》序。《雍录》云：\"石渠阁礲石为渠以导水。以水经约其地望，则沧池在未央西南。此之为渠，必引沧池下流，转北以行成其为渠也。水之又北，遂转行乎明光、桂宫之间，谓之明渠也。又益趋东，则长乐之有酒池，都城东之有王渠，皆此水也。\"《雍录》又谓承明殿与石渠相距不远。现今遗址在西安市未央乡小刘寨天禄阁西南。余屡住访，其把多出王荨大泉五十钱背范，采集达四十余枚，疑在王莽时此阁已废，改为制造钱范之作所。尚有石渠二具，一完一残，存在天禄小学内。又福山王氏藏\"石渠千秋\"瓦，文字至精。 \\n 天禄阁，藏典籍之所。《汉宫殿疏》云：\"天禄麒麟阁，萧何造，以藏秘书处贤才也。\"刘向于成帝之末，校书天禄阁，专精覃思。夜有老人著黄衣，植青藜杖，叩阁而进。见向暗中独坐诵书，老父乃吹杖端，烟然，因以见向，授五行洪范之文。恐词说繁广忘之，乃裂裳及绅以记其言，至曙而去。请问姓名，云我是太乙之精，天帝闻卯金之子，有博学者，下而观焉。乃出怀中竹牒，有天文地图之书，曰：余略授子焉。至子歆，从授其术，向亦不悟此人焉。 \\n 直挂《文选·西都赋》李善注，引《三辅故事》云：\"天禄阁在大殿北。\"《太平御览》卷一百八十四并同。又《陕西通志》巷七十二，引《三辅故事》云：\"天禄阁在未央大殿北。天禄，异兽也。即扬雄校书处。\"又刘向校书天禄阁一段，亦见《拾遗记》卷六，完全与本文相同。现今遗址在西安市未央乡小刘寨未央大殿遗址直北，设有天禄小学。又咸阳郭氏所藏汉瓦拓册中，有\"天禄阁\"瓦。 \\n 麒麟阁，《庙记》云：\"麒麟阁，萧何造。\"《汉书》：宣帝思，股肱之美，乃图霍光等十一人于麒麟阁。 \\n 直按：《汉书·苏武传》颜师古注，引《汉宫殿疏》云：\"麒麟阁，萧何造。\"道址现在西安市未央乡小刘寨天禄阁西北。 \\n 《三秦记》云：\"未央宫有尧阁。\"《庙记》云：\"未央宫有白虎阁，属车阁。\" \\n 直板：《玉海》引《三秦记》云：\"未央宫有尧阁，阊阖。\"（张澍辑本）尧阁与本文同，因阊阖为门名，故未连引。白虎、属车二阁，他无所见。 \\n 署 \\n 虎威，章沟，皆署名。汉有长水、中垒、屯骑、虎贲、越骑、步兵、射声、胡骑八营，宿卫王宫，周庐直宿处。 \\n 直接：《西京赋》云：\"重以虎威章沟严更之署。\"八校尉，见《汉书·百官公卿表》云：\"长水校尉掌长水宣曲胡骑。中垒校尉掌北军垒门内，外掌西域。屯骑校尉掌骑士。虎贲校尉掌轻车。越骑校尉掌越骑。步兵校尉掌上林苑门屯兵。射声校尉掌待诏射声士。胡骑校尉掌池阳胡骑，不常置。凡八校尉，皆武帝初置。\"西安南郊出土有\"长水屯瓦\"瓦当，盖为长水校尉屯兵之处所用． \\n 库 \\n 武库，在未央宫，萧何造，以藏兵器。 \\n 直按：萧何造太仓、武库，见《汉书》高祖七年纪。又《史记·樗里子传》云：\"昭王七年，樗里子卒，葬于渭南章台之东，曰后百岁是当有天子之宫夹我墓。至汉兴，长乐宫在其东，未央宫在其西，武库正直其墓。\"又《汉书·刘向传》云：\"樗里子葬于武库\"。《水经注·渭水》：\"又东历武厍北，旧樗里子葬于此。\" \\n 灵金内府，太上皇微时佩一刀，长三尺，上有铭字难识，传云殷高宗伐鬼方时所作也。上皇游丰沛山中，寓居穷谷，有人冶铸，上皇息其旁，问曰铸何器，工者笑曰，为天子铸剑，慎勿言。曰：得公佩剑杂而治之，即成神器，可克定天下。昴星精为辅佐，木衰火盛，此为异兆。上皇解匕首投炉中，剑成，杀三牲以衅祭之。工问何时得此，上皇曰：秦昭襄王时，余行陌上，一野人授余，云是殷时灵物。工即持剑授上皇，上皇以赐高祖。高祖佩之斩白蛇是也。及定天下，藏于宝库，守藏者见白气如云出户，状若龙蛇。吕后改库曰灵金藏。惠帝即位，以此库铸禁兵器，名曰灵金内府。 \\n 直按：本段见《拾遗记》卷五，文字相同，中有删节，但称为灵金府，不称为灵金内府。又《太平御览》卷一百九十一，引《拾遗录》，与今本《拾遗记》文字略有异同。又张澍辑《三辅故事》，引《北堂书钞》，叙太上皇铸剑事，文较《拾遗记》为节括，但亦称为灵金内府。（此条不见于今本《书钞》，未知张氏所据。）又《刀剑录》云：\"前汉刘季在位十二年，以始皇三十四年于南山得一铁（Page135）剑，长三尺，小篆书铭曰赤霄，及贵常服之。此即斩白蛇之剑也。\"又《异苑》云：\"晋惠帝元康二年．武库火烧孔子履、高祖斩白蛇剑，王莽头等三物。\"据此，高祖斩蛇剑，至晋时始毁也。 \\n 仓 \\n 太仓，萧何造，在长安城外东南。文景节俭，太仓之粟红腐而不可食。 \\n 直按：《汉书·高祖本纪》，七年造太仓。又太仓腐粟，见《史记·平准书》。 \\n 细柳仓、嘉仓，在长安西、渭水北。古徼西有细柳仓，城东有嘉仓。 \\n 直按：《汉书·文帝》七年纪：\"河内太守周亚夫为将军，次细柳。\"服虔注云：\"在长安西北。\"如淳注云：\"长安细柳仓，在渭北近石徼。\"张揖注云：\"在昆明池南，今有柳市是也。\"又《元和郡县图志》卷一云：\"细柳仓，在咸阳县西郊二十里，汉旧仓也。周亚夫军次细柳，即此是也。张揖云在昆明池南，恐为疏远。\" \\n 厩 \\n 未央大厩，在长安故城中。《汉宫仪》曰：\"未央宫六厩。长乐、承华等厩，令皆秩六百石。\" \\n 直按：《太平御览》卷一百九十一，引《汉旧仪》曰：\"天子六厩，未央厩，承华厩皆万匹。\"又本文卷三，路軨厩，亦称为未央厩，此处复出。 \\n 翠华厩、大辂厩、果马厩、轭粱厩、骑马厩、大宛厩、胡河厩、騊駼厩，皆在长安城外。编者按：目录为\"九厩\"。 \\n 直按：《太平御览》卷一百九十一，引《三辅黄图》云：\"未央宫有金厩、路軨厩、果马厩、轭梁厩、骑马厩、大宛厩，胡河厩、騊駼厩，凡九厩，在城内。\"与今本颇有异同。又按：《汉旧仪》六厩，为未央、承华、騊駼、路軨、骑马、大厩等名称。本文之翠华、大辂、果马、轭梁、大宛，胡河诸厩名，皆不见于其他古籍。骑马，疑属于太仆骑马令之厩。果马，当即《汉旧仪》所叙中黄门之\"果下马\"。又《长安志》引《黄图》亦有金厩，与《御览》同。 \\n 霸昌观马厩，在长安城外。 \\n 直按：《汉书·王莽传下》云：\"司徒寻，初发长安，宿霸昌厩\"。颜师古注云：\"霸昌观之厩也，《三辅黄图》曰在城外也。\"与今本同。又《续汉书·郡国志》云：\"霸昌厩，在长安西三十里，又曰三十五里。\"又《太平御览》卷一百九十一，引《郡国志》曰：\"雍州霸昌厩，在长安西三十五里，王莽使司徒王寻发长安宿此。\" \\n 都厩，天子车马所在。 \\n 直按：《汉书·惠帝纪》：\"三年七月，都厩灾。\" \\n 中厩，皇后车马所在。 \\n 直按：《汉书·戾太子传》云：\"因长御倚华，具白皇后，发中厩车载射士。\"颇师古注云：\"中厩，皇后车马所在也。。与本文同。 \\n 圈 \\n 秦兽圈，《列【校】原作\"烈\"，误士传》云：\"秦王召魏公子无忌，不行，仅朱亥奉璧一双诣秦。秦王怒，使置亥于兽圈中。亥瞋目视兽，皆血溅于兽面，兽不敢动。\" \\n 直按：《大平御览》卷一百九十七及四百八十三，引《列士传》，与本文均同。又《水经注·渭水》引《列士传》，则作\"秦昭王会魏王\"，与\"秦王召魏公子无忌\"，其说不同。又《太平御览》卷一百九十七，及《长安志》引《汉宫殿疏》云：\"秦故虎圈．周匝三十五步，去长安十五里。\"又《太平寰宇记》卷二十五，及《太平御览》卷一百九十七，引《郡国志》云：\"雍州虎圈，在通化门东二十五里。秦王置朱亥干其中，亥瞋目，虎不敢动。汉文帝问上林尉处，及冯婕好当熊，在此。\"又《太平御览》同卷引《三辅故事》云：\"师子圈，在建章宫西南。\" \\n 汉兽圈九，彘圈一，在未央宫中。文帝问上林尉，及冯媛当熊，皆此处。兽圈上有楼观。编者按，目录有虎圈，文中未叙，疑散佚。 \\n 直接：《汉书·张释之传》云：\"从行，上登虎圈，问上林尉禽兽簿，十余问，尉左右视，尽不能对。虎围啬夫从旁代尉对上所问禽兽簿，甚悉。\"《汉书·郊祀志》云：\"建章宫西有虎圈。\"颜师古注云：\"于菟，亦西方之兽，故于此置其圈也。\"《长安志》引《三辅黄图》云：\"兽圈九。彘圈一，在未央宫中。\"与今本同。又引《汉宫阙疏》\"有彘圈，有师子圈，武帝造。\"《太平御览》卷一百九十七所引亦同。 \\n 桥 \\n 横桥，《三辅旧事》云：\"秦造横桥，汉承秦制，广六丈三百八十步，置都水令以掌之，号为石柱桥。\"汉末董卓烧之。 \\n 直按：《汉书·戾太子传》云：\"焚苏文于横桥上。\" \\n 又按：《水经注·渭水》引《三辅黄图》云：\"有令丞各领徒一千五百人。\"又云：\"后董卓入关，遂焚此桥，魏武更修之。\"与今本异。《太平寰宇记》卷二十五，及《长安志》，引《三辅旧事》，皆与本文同。《元和郡县图志》卷一，作\"中渭桥，汉末为董卓所烧，魏文帝更造。\"西汉如太常、少府、水衡都尉、三辅，各置都水令，大司农则管郡国都水，所掌皆各地区之水利。成帝时特设护都水使者，总领其事。（见刘向各书录叙。扬雄与刘歆论方言书，亦称向为都水君。）本文当称为横桥都水令也。 \\n 渭桥，秦始皇造。渭桥重不能胜，乃刻石作力士孟贲等像祭之，乃可动，今石人在。渭桥在长安北三里，跨渭水为桥。 \\n 直按：《水经注·渭水》云：\"秦始皇造桥，铁镦重不能胜，故刻石作力士孟贲等像以祭之，镦乃可移动也。\"《太平寰宇记》卷二十五并同。 \\n 又按：原注\"渭桥在长安北三里\"二句，用《汉书·文帝纪》苏林注文。 \\n 灞桥，在长安东，跨水作桥。汉人送客至此桥，折柳赠别。王莽时灞桥灾，数千人以水沃救不灭，更灞桥为长存桥。 \\n 直按：亭见《汉书·王莽传下》。又长存桥，毕本误作\"长安桥\"。《雍录》云：\"王维 \\n 诗随地纪别，而曰渭城阳关，其实用灞桥折柳故事也。\"（Page140） \\n 便门桥，武帝建元三【校】原作\"二\"，误年初作此桥，在便门外，跨渭水，通茂陵。长安城西门曰便门，此桥与门对直，因号便桥。 \\n 直接：《汉书·武帝纪》：\"建元三年初，作便门桥。\"苏林注云：\"去长安四十里。\"服虔曰：\"在长安西北茂陵东。\"又《元和郡县图志》云：\"便桥，在咸阳县西南十里，驾渭水上。武帝建元三年初，作便门桥，（《太平寰宇记》卷二十六并同。）在长安北．茂陵东，去长安二十里。长安城西门曰便门，此桥与门相对，因号便桥。\"原注文三句，与《元和郡县图志》相同。 \\n 饮马桥，在宣平城门外。 \\n 直按：《史记·夏侯婴传》索隐引《三辅故事》：\"滕公墓，在饮马桥东大道南，俗谓之马冢。\" \\n 陵墓 \\n 汉诸陵，先总属太常，今各依其地界属三辅 \\n 直按：标题下原注用《汉书·元帝纪》永光四年颜师古注文，\"今\"字，误为\"令\"字，\"各\"字，吴本作\"后\"字，亦通。但依照吴本，\"今\"字当为衍文。 \\n 汉太上皇陵，高帝葬太上皇于栎阳北原，因置万年县于栎阳大城内，以为奉陵邑。其陵在东者太上皇，西者昭灵后也。高祖初居栎阳，故太上皇因在栎阳。十轧太上至朋，葬北原。 \\n 直接：《汉书·高祖纪》十年，颜师古注引《三辅黄图》云：\"高祖初居栎阳，故太上皇因在栎阳。十年，太上皇崩，葬其北原，起万年邑，置长丞也。\"与今本《黄图》原注文相同，似原注即本文之误。又《地理志》京兆尹万年县，颜师古注引《三辅黄图》云：\"太上皇葬栎阳北原，起万年陵是也。\"颜注两引《黄图》，知今本此条脱误滋甚。《太平寰宇记》卷二十六，汉太上皇陵，引《郡国县道记》，完全与本文相同。又《陕西通志》卷七十，太上皇陵在临潼县东北七十五里。 \\n 高祖长陵在渭水北，去长安城三十五里。按高祖本纪，十二年四月甲辰，崩于长乐宫，五月葬长陵。长陵山，东西广一百二十丈，高十三丈。长陵城周七里，百八十步，因为殿垣，门四出，及便殿掖庭诸官【校】原作\"宫\"，今订正寺，皆在中。 \\n 直按：《汉书·高祖纪》十二年，臣瓒注云：\"长陵，在长安北四十里。\"《吕后纪》：\"六年，城长陵。\"颜师古注引\"长陵城周七里\"一段，与本文完全相同。又《太平寰宇记》卷二十六云：\"长陵故城，在今县东北四十里。汉初徙关东豪族以奉陵邑，长陵、茂陵各万户，其余五陵各五百户，皆属太常，不隶于郡。\"《元和郡县图志》卷一，与《太平寰宇记》文略同，惟作长陵故城在县东北三十里。又《水经注·渭水》：\"又东迳长陵南，亦曰长山也。\"《文选·西征赋》李善注引《三秦记》云：\"秦名天子冢长山，汉曰陵，故通名山陵。\"本文教又称为长陵山． \\n 又按：《陕西通志》卷七十，长陵在咸阳县东三十里．亦日长山。现今陵地，在咸阳市渭城公社毛庞村西约二公里。 \\n 吕后陵，在高祖陵东。按《史记·外戚世家》，高后合葬长陵。注云：\"汉帝后同茔则为合葬，不合陵也\"。 \\n 直按：《史记·高后本纪》《集解》引《皇览》曰：\"高帝、吕后山各一所也。\"《外戚世家》《集解》引《关中记》曰：\"高祖陵在西，吕后陵在东，汉帝后同茔则为合葬，不合陵也。诸陵皆如此。\"《秦汉瓦当文字》卷一第三十二页．有'长陵东瓽\"瓦当，则为吕后陵上之物。又有\"长陵西神\"瓦当，则为高祖陵上之物。又见残画瓦筒上印有\"西神\"二字，大如核桃．用龟蛇体，文字尤精。 \\n 惠帝安陵，去长陵十里。按本纪，惠帝七年八月戊寅，崩于未央宫，葬安陵，在长安城北三十五里。安陵有果园鹿苑云。 \\n 直按：《汉书·惠帝纪》七年，臣瓒注云：\"安陵，在长安北三十五里。\"颜师古注引《三辅黄图》云：\"安陵去长陵十里。\"皆与本文同。又《惠帝纪》注引《关中记》曰：\"徙关东倡优乐人五千户以为陵邑，善为啁戏，故俗称女啁陵也。\"《太平寰宇记》卷二十六云：\"安陵故邑．周之程邑．汉为县，惠帝置。\"又同卷引《三辅黄图》云：\"安陵有果园鹿苑。\"与今不同。《陕西通志》卷七十云：\"安陵在咸阳东三十五里，周之程邑也。\" \\n 又按：余旧藏有\"安邑琱柱\"瓦当拓本，盖为惠帝陵上之物。 \\n 文帝霸陵，在长安城东七十里，因山为藏，不复起坟，就其水名，因以为陵号。 \\n 直按：《水经注·渭水》，霸陵在长安东南三十里。本文作七十里，实为误文。《长安志》引《关中记》云：\"陵上有池，池有四出道以泻水\"。又\"因山为藏\"四句，用《史记·文帝纪》《集解》引庄劭注文。又《咸宁县志》：霸陵今在杨家圪塔北凤嘴，周围三百丈． \\n 景帝阳陵，在长安城东北四十五里。按景帝五年作阳陵，起邑阳陵山，方百二十步，高十丈。 \\n 直按：《史记·景帝纪》《集解》引皇甫谧曰：\"阳陵山，方百二十步，高十四丈，去长安四十五里。\"《太平寰宇记》卷二十六云：\"阳陵城，故弋阳县，景帝改为阳陵县。\"又《陕西通志》卷七十云：\"阳陵，今在高陵县西南三十里鹿苑原上。\"《陕西通志》卷九亦同。 \\n 武帝茂陵，在长安城西北八十里。建元二年初置茂陵邑武帝自作陵也。本槐里县之茂乡，故曰茂陵，周回三里。《三辅旧事》云：\"武帝于槐里茂乡，徙户一万六千《汉书》作\"六万一千\"，置茂陵高一十四丈一百步。茂陵园有白鹤观。\"户一万六千，一本作\"六万一千\"。 \\n 直按：《长安志》引《关中记》云：\"汉诸陵，皆高十二丈，方一百二十步。惟茂陵十四丈，方百四十步。\"又云：\"守陵、溉树、扫除，凡五千人，陵令属官五人，寝庙令一人，园长一人，门吏三十三人，候四人。\"原注\"武帝自作陵也\"，用《汉书·武帝纪》建元二年应劭注文。\"本槐里县之茂乡，故曰茂陵\"，与颜师古注完全相同。但《地理志》右扶风茂陵县，颜师古注引《三辅黄图》云：\"本槐里之茂乡。\"与今本同。又《水经注·渭水》云：\"茂陵，故槐里之茂乡。\"《元和郡县图志》卷二并同。《汉书·元帝纪》：\"初元三年四月乙未晦，茂陵白鹤馆灾。\"《陕西通志》卷七十云：茂陵在兴平县东北十七里。《元和郡县图志》卷一并同。现今陵址，在兴平县三韩公社道常村西南，约O·五公里．直北为李夫人墓，东北为卫青、霍去病两墓，东南为霍光墓，均保存完好。 \\n 昭帝平陵，在长安西北七十里，去茂陵十里。（Page145）帝初作寿陵，令流水而已。石椁广一丈二尺，长二丈五尺，无得起坟陵。东北作庑，长三丈五步，外为小厨，裁足祠祝，万年之后，扫地而祭。 \\n 直按：《汉书·昭帝纪》元平元年臣瓒注：\"平陵．在长安西北七十里。\"与本文同。又臣瓒注《汉书》各陵所在地，皆与《黄图》合，虽未明引《黄图》，知其必本于《黄图》。又《陕西通志》卷七十云：平陵，在咸阳县东北十三里。 \\n 宣帝杜陵，在长安城南五十里【校】此三字，据《汉书》臣瓒注补。帝在民间时，好游鄠、杜间，故葬此。 \\n 直按：《汉书·元帝纪》：\"初元元年春正月辛丑，孝宣皇帝葬杜陵。\"臣瓒注：\"杜陵，在长安南五十里。\"本文城南下当脱\"五十里\"三字，故据补。 \\n 又按：《汉书·宣帝纪》云：\"尤乐杜，鄠之间，率来往在下杜。\"《咸宁县志》：杜陵，今在三兆镇，周围三百十二丈。又《积古斋钟鼎款识》卷九第十四页，有\"杜陵东园铜壶，永始元年造\"。 \\n 元帝渭陵，在长安北五十六里。 \\n 直按：《汉书·元帝纪》臣瓒注，\"渭陵，长安北五十六里，与本文同，又《陕西通志》卷七十云：\"渭陵，在咸阳县东北一十三里。\" \\n 成帝延陵，在扶风，去长安六十二里一曰成帝于霸陵北步昌亭起寿陵，即武帝之废陵也。王莽时，遣使坏渭陵、延陵园门罘罳，曰毋使民复思也，又以墨色洿其周垣。 \\n 直按：《汉书·成帝纪》臣瓒注：\"延陵、在扶风，去长安六十二里。\"与本文同。《汉书·刘向传》有谏建昌陵疏。又《陈汤传》云：\"成帝起初陵，数年后乐霸陵曲亭南，更营之。万年与汤议，以为'武帝时工杨尤，以所作数可意自致将作大匠'。\"《长安志》临潼县引《三辅黄图》云：\"成帝干霸陵北步昌亭起昌陵，即成帝之废陵也。\"所引当为《三辅黄图》原注之文，《太平寰宇记》卷二十七并同。原注\"武帝\"废陵，疑为\"成帝\"之误字。又王莽遣使坏渭陵延园门罘罳一段．用《汉书·王莽传下》文。《古今注》卷上云\"罘罳屏之遗象也，行至门内屏外复应思，惟罘罳'复思'也。汉西京罘罳，合板为之．亦筑土为之，每门阙殿舍前皆布焉。\"《释名》卷五《释宫室》略同。又《陕西通志》卷七十云：延陵，在咸阳西北十三里。 \\n 哀【校】原作\"安\"字，误，今订正帝义陵，在扶风渭城西北原上，去长安四十六里。 \\n 直按：《汉书·哀帝纪》臣瓒注：\"义陵在扶风，去长安四十六里。\"与本文同。又《陕西通志》卷七十云：\"义陵，在咸阳县西八里。\" \\n 平帝康陵，在长安北六十里兴平原口。 \\n 直按：《汉书·平帝纪》臣瓒注：\"康陵，在长安北六十里。\"与本文同。又《陕西通志》卷七十云：\"康陵，在咸阳县西二十五里。\" \\n 文帝母薄姬南陵，在霸陵南，故曰南陵，即今所谓薄陵也【校】此七字本为小字原注，今据《汉书》注改为正文。 \\n 直按：《汉书·外戚·薄姬传》\"葬南陵\"，颜师古注云：\"薄太后陵，在霸陵之南，故称南陵，即今所谓薄陵。\"与本文完全相同。又《咸宁县志》：南陵在鲍旗寨，周围一百九十六丈。《陶斋吉金录》卷六第四至五页，有\"南陵大泉第五十八乘舆御水铜锺，建平四年造\"。陕西省博物馆藏有\"南陵大泉乘舆水陶\"陶尊。余藏有\"南陵大泉\"残陶片。大泉者，大瓮也，为汉人之习俗语。 \\n 昭帝母赵婕妤云陵，在云阳甘泉宫南，今人呼为女陵。 \\n 直按：《汉书，外戚·钩弋赵婕妤传》云：\"因葬云阳。\"颜师古注云：\"在廿泉宫南，今土人呼为女陵．\"与本文相同。 \\n 李夫人墓，东西五十步，南北六十步，在茂陵西北一里，俗名英陵，亦云集仙台。一曰高二十丈，周回三百六十步． \\n 直牍：《水经注·渭水》：\"西北一里，即李夫人冢，冢形三成，世谓之英陵。\"或作\"荚陵\"，似为误字。《太平寰宇记》卷二十七，并作\"英陵\"。 \\n 又按：《陕西通志》卷七十云：\"英陵在兴平县东北十六里。\"乡人俗称茂陵为\"大陵\"，李夫人墓为\"李娘娘坟\"．李墓高度仅及茂陵之半，原注一说非也。 \\n 王莽妻死，葬渭陵长寿园，伪谥曰孝穆皇后，僭号亿年陵。旧本云：亿年陵，王莽妻死，谥曰孝穆皇后，葬渭城长寿园西，陵曰亿年。 \\n 直按：《汉书·王莽传下》云：\"是月莽妻死，谥曰孝睦皇后，葬渭陵长寿园西。\"与原注旧本相同。本文作\"孝穆\"，疑为误字。 \\n 杂录 \\n 汉宫中谓之禁中，谓宫中门阁有禁，非侍卫通籍之臣，不得妄入。通籍，谓记名于门，通出入禁门也。籍者，为三尺竹牒，记其年纪名字物色，悬宫门，案省相应，乃得入。行道豹尾中，亦视禁中。谓天子出行道中，则有仪卫豹尾。至孝元皇后父名禁，避之，改曰省中。省，察也，言出入禁中，皆当省察，不可妄也。 \\n 直按：蔡邕《独断》卷上云：\"禁中者，门户有禁，非侍卫者不得入，故曰禁中。孝元皇后父大司马阳平侯名禁，当时避之，故曰省中\"。 \\n 又按：军汪\"通箱，谓记名于门\"二句，《史记·魏其武安侯传》云：\"太后除窦婴门籍，不得入朝请。\"又原注\"籍者，为三尺竹牒\"一段，用《古今注》卷下文，惟作\"籍者，尺二竹牒\"。《小校经阁全文》卷十一第七十九页，有\"禁中\"镫，盖成帝以前之物。 \\n 卤簿，天子出，车驾次第，谓之卤簿。有大驾，有法驾，有小驾。大驾则公卿奉引；大将军参乘，太仆御；属车八十一乘，古者诸侯二车九乘。秦灭六国，兼其车服，汉依秦制，故大驾八十一乘。属者，言相联属不绝也。作三行，尚书御史乘之。备千乘万骑出长安，出祠天于甘泉备之，百官有其仪注，名曰\"甘泉卤簿\"。法驾京兆尹奉引，侍中参乘，奉车郎御，属车三十六乘。北郊明堂，则省副车。小驾祠宗庙用之。 \\n 直按：《西京杂记》卷五，有\"汉朝舆驾祠甘泉汾阴，备千乘万骑，太仆执辔，大将军陪乘．名为大驾之卤簿\"纪载。又《汉官解诂》云：\"天子出有大驾、法驾、小驾。大驾则公卿奉引，大将军骖乘，太仆御，属车八十一乘，备千乘万骑。法驾公不在，卤簿唯河南尹、执金吾、洛阳令奉引，侍中骖乘，奉车郎御，属车三十六乘，小驾太仆奉驾，侍御史整车骑。\"与本文略同。 \\n 又按：卤簿与《独断，卷上，\"犬干出，车驾次第（Page150）谓之卤簿\"条，大略相同，与《续汉书·舆服志》亦略同。法驾一段，与《独断》卷上，法驾不在卤簿中条，文字略同。\"京兆尹奉引\"，《独断》则作\"唯河南尹、执金吾、洛阳令奉引\"与《汉官解诂》相同，则东汉制也。 \\n 清道，谓天子将出，或有斋祠，先令道路扫洒清净。 \\n 静室，天子出入警跸，旧典行幸所至，必遣静室令，先按行清静殿中，以虞非常。蔡邕《独断》曰：天子所至日幸。幸者，宜幸也。世俗谓车驾所至，臣民被其泽以侥幸，故曰幸也． \\n 直按：《汉官仪》云：\"静室令，式道候，秦官也。静宫令，车驾出在前驱，静清所徼车，逆日以示慎重也。\"《西京杂记》卷五，记汉朝舆驾祠甘泉汾阴卤簿，有\"靖室车驾四中道\"。又《古今注》卷二云；\"警跸，所以戒行徒也。周礼跸而不警，秦制出警入跸，语出军者皆警戒，入国者皆跸止也，故云出警入跸也\"。又见《汉书》梁孝王及霍光传。原注所引蔡邕《独断》，见今本《独断》卷上。 \\n 离宫，天子出游之宫也。 \\n 直按：《汉书·贾山传》云：\"秦起咸阳，西至雍，离宫三百。\"颜师古注云：\"凡言离宫者，皆谓于别处置之，非常所居也。\" \\n 行在所，天子以四海为家，不以京师宫室居处为常，则当乘车舆以行天下。天于至尊，臣下不敢渫渎言之，故托之于乘舆，或谓之车驾。车舆所至，奏事皆曰行在。 \\n 直按：《独断》卷上云：\"天子自谓曰行在所，犹言今虽在京师，行所至耳。\"又云：\"乘舆出于律，律曰敢乘舆服御物，谓天子所服食者也。天子至尊，不敢渫渎言之，故托之于乘舆。乘犹载也，舆犹车也。天子以天下为家，不以京师宫室为常处，则当乘车舆以行天下。故群臣托乘舆以言之，或谓之车驾。\"本文与原注文，皆采用《独断》文。 \\n 陛下，陛所由升堂也。天子必有近臣，执兵阶陛，以戒不虞。臣下与天子言，不敢指斥天子，故呼在殿陛下以告之，故称陛下，因卑达尊之意也。上书亦如之，如群臣士庶相与语曰阁下、足下之属。 \\n 直接：本文与《独断》卷上陛下条完全相同。 \\n 茧馆，《汉宫阙疏》云：\"上林苑有茧馆。\"盖蚕茧之所也。 \\n 直按：《汉书·元后传》云：\"春幸茧馆。\"颜师古注引《汉宫阙疏》，与本文同。此条疑为上林苑茧观之重出。又《汉旧仪》云：\"群臣妾从桑还献于茧观。\"又《陕西金石志》卷五第十九页，长安谢氏藏有\"崇蛹嵯峨\"瓦当，疑为茧馆之物。 \\n 蚕室，行腐刑之所也。司马迁下蚕室。 \\n 直按：《汉书·酷吏·咸宣传》云：'阑入上林中蚕室门。\"又《文选·司马迁报任少卿书》，李善注引《汉旧仪》云：\"蚕室置蚕官。\" \\n 钟室，在长乐宫。高祖缚韩信置钟室中。 \\n 直按：《史记·淮阴侯传》云：\"吕后使武士缚信，斩之长乐钟室。\"《正义》：\"长乐宫悬钟之室。\" \\n 作室，上方工作之所。 \\n 直按：《汉书·王莽传下》云：\"城中少年朱弟，张鱼等，烧作室门，斧敬法闼。\" \\n 长安御沟，谓之杨沟，谓植【校】原误\"值\"，今改高杨于其上也。 \\n 直按：《水经注·渭水》：\"一水迳杨桥下，即青门桥也。杨沟当与杨桥相近。\"又《古今注》卷上云：\"长安御沟，谓之杨沟，谓植高杨于其上也。一曰羊沟，谓羊喜抵触垣墙，故为沟以陷之。故曰羊沟也。\"本文只采用上段文字。 \\n 阙，观也，周置两观以表宫门，其上可居，登之可以远观，故渭之观。人臣将朝，至此则思其所阙。 \\n 直按：《古今注》卷上云：\"阙，观也，古每门树两观于其前，所以标表宫门也。其上可居，登之则可远观，故谓之观。人臣将至此，则思其所阙。其上皆丹垩，其下皆画云气仙灵，奇禽怪兽，以昭示四方焉。\"本文与之相同，仅删去末数句，又《释名》卷五《释宫室》，亦部分相同。 \\n 塾门，外舍也。臣来朝君，至门外当就舍，更熟详所应对之事。塾之，言熟。 \\n 直按：《古今注》卷上云：\"塾，门外之舍也。臣来朝君，至门外当就舍，更详熟所应对之事也：塾之，言熟也，\"与本文完全相同。《尔雅》释宫室：\"门侧之堂谓之塾。\"郭注：\"东门堂。\"又《白虎通》云：\"所以必有塾何，以饰门因取其名也。明臣下当见于君，先熟思其事也。\"又《汉旧仪》卷上云：\"丞相无塾门。\"又云：\"御史大夫寺在司马门内，门无塾门。\" \\n 掖门，在两旁，如人臂掖也。 \\n 直按：《汉书·高后纪》颜师古注云：\"非正门，而在两旁，若人之臂掖也\"。与本文同义。又此条疑原与未央宫之掖庭宫相联。 \\n 闱闼，宫中小门也。 \\n 直按：《尔雅》释宫室云：\"宫中门谓之闱\"。 \\n 永巷，永长也。宫中之长巷，幽闭宫女之有罪者。武帝时改为掖庭，置狱焉。《列女传》：周宣王姜后，脱簪珥，待罪永巷。 \\n 直按：《汉书·百官公卿表》：少府属官有永巷令，武帝太初元年改名为掖庭令。属吏有掖庭户卫，见《外戚·许皇后传》．掖庭有狱，见于《宣帝纪》霍光．张世安，丙吉等传。原注文见《列女传》卷一。 \\n 蛮夷邸，在长安【校】\"安\"字，据吴本补城内藁街。藁街，街名。蛮夷邸在此街，若今鸿胪馆。 \\n 直按：《汉书·陈汤传》云：\"宜悬头藁街蛮夷邸间。\"晋灼注云：\"《黄图》在长安城门内。\"与今本同。颜师古注与原注完全相同。 \\n 关中八水，皆出入上林苑。霸水出蓝田谷，西北入渭。浐水亦出蓝田谷，北至霸陵入霸。泾水出安定泾阳开头山，东至阳陵入渭。渭水出陇西首阳县鸟鼠同穴山，东北至华阴入河。丰水出鄠南山丰谷，北入渭。镐水在昆明池北。牢水出鄠县西南，入潦谷，北流入渭。潏水在杜陵，从皇子陂西流，经昆明池入渭。 \\n 直按：关中八水，俱见《汉书·司马相如传·上林赋》。本文丰水、镐水，与张揖注文相同。其余六水，皆与颜师古注文完全相同。 \\n 又按：关中八水河流，二千年来屡经变改，现在实际情形，简介如下： \\n 一、渭水在西安北三十里，西自咸阳流入境内，东出临潼界。 \\n 二、泾水源出甘肃笄头山（在六盘山附近），今之固原县界，东南流合环、汭二水，由长武县入陕，经郴县、淳化，泾阳，东流入咸阳，至高陵界，与渭水合。 \\n 三、丰水在长安西南四十里，自鄠县流入，北至咸阳入渭水，流较泾水为小，昔文王作邑于丰，即丰水旁也。 \\n 四、镐水在长安县西南，一作鄗，或作滈。昔镐池、昆明池水，俱与滈水通，水源即出其中。 \\n 五、潏水在长安城南二十里，出南山之石鳖谷．亦喟之泬水，西北流入于渭。 \\n 六、涝水亦名潦水，源出鄠县涝谷，北流经县西二里流入咸阳界，在县城西二十里北流入渭。 \\n 七、浐水在长安城东十五里长乐坡下，自蓝田界流入，会灞水。 \\n 八、灞水在长安东二十一里，亦自蓝田流入，北合浐水入渭。 \\n （以上参考阎文儒《唐西京考》。） \\n 又《丰镐地区诸水道的踏察》（见一九五七年《考古》第四期，略云：丰河发源于终南山北侧的丰溪口，水北流入渭河，分为三段，自丰溪河至秦渡镇为上游，从秦渡镇至客省庄为中流，从客省庄至咸阳渭河为下流。镐水即丰水支津，自隋开皇四年凿永通渠以后，镐水注入永通渠以北，镐水枯竭断流。永通渠以南，镐水河床遗迹至今犹存．南头在斗门镇西北，丰河东岸，沿花园村西，普渡村西，上泉北村西古城址，西至纪杨村北边永通渠南岸止。 \\n  \\n   \\n  "}
{"章节": "●后记", "正文": "  \\n ●后记 \\n 　 \\n  \\n 余定此书为中唐以来经过三阶段补缀而成。书中正文所引颜师古注，是《黄图》用颜注，而非颜注用《黄图》，已在序言详言及之。兹按总叙建章宫，有引《汉书》曰\"建章宫南有玉堂、璧门三层，台高三十丈，玉门堂内殿十二门，阶陛皆玉为之\"云云一段，系采用《汉书·郊祀志》颜师古注文，非《汉书》原文。颜注则本于《水经注·渭水》，此为《黄图》采用颜注之确证。 \\n 陈直 \\n  \\n   \\n  "}
