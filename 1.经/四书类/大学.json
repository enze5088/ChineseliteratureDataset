{"章节":"大学章句","正文": "大学之道，在明明德，在亲民，在止于至善。\\n    知止而后在定，定而后能静，静而后能安，安而后能虑，虑而后能得。\\n    物有本末，事有终始。知所先后，则近道矣。\\n    古之欲明明德于天下者，先治其国。欲治其国者，先齐其家，欲齐其家者， 先修其身。欲修其身者，先正其心。欲正其心者，先诚其意。欲诚其意者，先致 其知。致知在格物。\\n    物格而后知至，知至而后意诚，意诚而后心正，心正而后身修，身修而后家 齐，家齐而后国治，国治而后天下平。\\n    自天子以至于庶人，一是皆以修身为本。\\n    其本乱而末治者否矣。其所厚者薄，而其所薄者厚，未之有也。\\n    此谓知本，此谓知之至也。\\n    所谓诚其意者，毋自欺也。如恶恶臭，如好好色，此之谓自谦。故君子必慎 其独也。小人闲居为不善，无所不至，见君子而后厌然，掩其不善，而著其善。 人之视己，如见其肺肝然，则何益矣。此谓诚于中，形于外，故君子必慎其独也。 曾子曰：“十目所视，十手所指，其严乎！”富润屋，德润身，心广体胖，故君 子必诚其意。\\n    《诗》云：“瞻彼淇澳，{艹彖}竹猗猗。有斐君子，如切如磋，如琢如磨。 瑟兮亻间兮，赫兮喧兮。有斐君子，终不可讠宣兮！”“如初如磋”者，道学也。 “如琢如磨”者，自修也。“瑟兮亻间兮”者，恂忄栗也。“赫兮喧兮”者，威仪 也。“有斐君子，终不可讠宣兮”者，道盛德至善，民之不能忘也。\\n    《诗》云：“于戏，前王不忘！”君子贤其贤而要亲其亲，小人乐其乐而利 其利，此以没世不忘也。\\n    《康诰》曰：“克明德。”《大甲》早：“顾讠是天之明命。”《帝典》曰： “克明峻德。”皆自明也。\\n    汤之《盘铭》曰：“苟日新，日日新，又日新。”《康诰》曰：“作新民。” 《诗》曰：“周虽旧邦，其命维新。”是故君子无所不用其极。\\n    《诗》云：“邦畿千里，维民所止。”《诗》云：“缗蛮黄鸟，止于丘隅。” 子曰：“于止，知其所止，可以人而不如鸟乎？”《诗》云：“穆穆文王，于缉 熙敬止！”为人君，止于仁；为人臣止于敬；为人子，止于孝；为人父，止于慈； 与国人交，止于信。\\n    子曰：“听讼，吾犹人也。必也使无讼乎！”无情者不得尽其辞。大畏民志， 此谓知本”。\\n    所谓修身正在其心者，身有所忿忄\uE208，则不得其正，有所恐惧，则不得其正， 有所好乐，则不得其正，有所忧患，则不得其正。心不在焉，视而不见，听而不 闻，食而不知其味。此谓修身在正其心。\\n    所谓齐其家在修其身者，人之其所亲爱而辟焉，之其所贱恶而辟焉，之其所 畏敬而辟焉，之其所哀矜而辟焉，之其所敖惰而辟焉。故好而知其恶，恶而知其 美者，天下鲜矣。故谚有之曰：“人莫知其子之恶，莫知其苗之硕。”此谓身不 修不可以齐其家。\\n    所谓治国必先齐其家者，其家不可教而能教人者，无之。故君子不出家出成 教于国。孝者，所以事君也；弟者，所以事长也；慈者，所以使众也。《康诰》 曰：“如保赤子。”心诚求之，虽不中不远矣。未有学养子而后嫁者也。一家仁， 一国兴仁；一家让，一国兴让；一人贪戾，一国作乱：其机如此。此谓一言偾事， 一人定国。尧、舜率天下以仁，而民从之。桀、纣率天下以暴，而民从之。其所 令反其所好，而民不从。是故君子有诸己而后求诸人，无诸己而后非诸人。所藏 乎身不恕，而能喻诸人者，未之有也。故治国在齐其家。《诗》云：“桃之夭夭， 其叶蓁蓁。之子于归，宜其家人。”宜其家人，而后可以教国人。《诗》云：“ 宜兄宜弟。”宜兄宜弟，而后可以教国人。《诗》云：“其仪不忒，正是四国。” 其为父子兄弟足法，而后民法之也。此谓治国在齐其家。\\n    所谓平天下在治其国者，上老老而民兴孝，上长长而民兴弟，上恤孤而民不 倍，是以君子有\uE455矩之道也。\\n    所恶于上，毋以使下，所恶于下，毋以事上；所恶于前，毋以先后；所恶于 后，毋以从前；所恶于右，毋以交于左；所恶于左，毋以交于右；此之谓\uE455矩之 道。\\n    《诗》云：“乐只君子，民之父母。”民之所好好之，民之所恶恶之，此之 谓民之父母。《诗》云：“节彼南山，维石岩岩。赫赫师尹，民具尔瞻。”有国 者不可以不慎，辟则为天下﹃矣。《诗》云：“殷之未丧师，克配上帝。仪监于 殷，峻命不易。”道得众则得国，失众则失国。\\n    是故君子先慎乎德。有德此有人，有人此有土，有土此有财，有财此有用。 德者本也，财者末也。外本内末，争民施夺。是故财聚则民散，财散则民聚。是 故言悖而出者，亦悖而入；货悖而入者，亦悖而出。\\n    《康诰》曰：“惟命不于常。”道善则得之，不善则失之矣。\\n    《楚书》曰：“楚国无以为宝，惟善以为宝。”舅犯曰：“亡人无以为宝， 仁亲以为宝。”\\n    《秦誓》曰：“若有一介臣，断断兮无他技，其心休休焉，其如有容焉。人 之有技，若己有之；人之彦圣，其心好之，不啻若自其口出。实能容之，以能保 我子孙黎民，尚亦有利哉！人之有技，\uE4B8冒疾以恶之；人之彦圣，而违之俾不通： 实不能容，以不能保我子孙黎民，亦曰殆哉！”唯仁人放流之，迸诸四夷，不与 同中国。此谓唯仁人为能爱人，能恶人。见贤而不能举，举而不能先，命也；见 不善而不能退，退而不能远，过也。好人之所恶，恶人之所好，是谓拂人之性， \uE27D必逮夫身。是故君子有大道，必忠信以得之，骄泰以失之。\\n    生财有大道，生之者众，食之者寡，为之者疾，用之者舒，则财恒足矣。仁 者以财发身，不仁者以身发财。未有上好仁而下不好义者也，未有好义其事不终 者也，未有府库财非其财者也。孟献子曰：“畜马乘不察于鸡豚，伐冰之家不畜 牛羊，百乘之家不畜聚敛之臣。与其有聚敛之臣，宁有盗臣。”此谓国不以利为 利，以义为利也。长国家而务财用者，必自小人矣。彼为善之，小人之使为国家， \uE27D害并至。虽有善者，亦无如之何矣！此谓国不以利为利，以义为利也。"}