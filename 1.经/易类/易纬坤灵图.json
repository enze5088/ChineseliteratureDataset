{"章节": "易纬坤灵图", "正文": "  \\n   \\n   \\n 易纬坤灵图　 \\n  \\n 此文本取材自钱建文制作电子书 \\n   \\n  \\n 提要 \\n  \\n 《易纬坤灵图》一卷，案《坤灵图》，孙瑴谓配《乾凿度》名篇。马氏《经籍考》著录一卷。今仅存论《乾》、《无妄》、《大畜》卦辞及史注所引“日月连璧”数语，则其阙佚者盖已夥矣。考《後汉书》注，《易》纬《坤灵图》第三，在《辨终备》、《是类谋》之上。而王应麟《玉海》谓三馆所藏有《郑注易纬》七卷，《稽览图》一，《辨终备》四，《是类谋》五，《乾元序制记》六，《坤灵图》七，二卷、三卷无标目。《永乐大典》篇次亦然。今略依原第编著，盖从宋时馆阁本也。 \\n  \\n 易纬坤灵图 \\n  \\n 邱序曰：天。经曰：乾，元亨利贞。爻曰：飞龙在天，利见大人。 \\n  \\n 谓易为天。经者，圣人所制作。乾有四德，飞龙在天，此圣人以至德居天子位也。序，此之言说之也。 \\n  \\n 故德配天地，天地不私公位，称之曰帝。 \\n  \\n 古者圣人德如此也。不私公位，不传之子孙，禅于能者与天同，故以天称之也。? \\n  \\n 故尧天之精阳，万物莫不从者。故乾居西北，乾用事，万物蛰伏。致乎万物蛰伏，故能致乎万人之化。 \\n  \\n 立天之道，曰阴与阳。言尧乃天之阳精所生所成人，人化故然也。 \\n  \\n 经曰：用九。 \\n  \\n 尧时贤圣，为圣德化于天下，故耳天之所首之，故经以明之。 \\n  \\n 经曰：震下乾上，无妄，天精起。 \\n  \\n 起，犹立。乾为天，震为长子。天生长子，圣人立为天子。天下之人各得所天所获无妄也。 \\n  \\n 帝必有洪水之灾，天生圣人使杀之。故言乃统天也。 \\n  \\n 初九，震在子，坎为水，又年与艮同体，艮为山，是大水为人害，天故生圣君尧求命之，是亦尧辜也，与乾统天之功同。 \\n  \\n 邱括义因象助类辞曰：天无云而雷。先王，以茂对时，育万物。 \\n  \\n 茂勉也。对遂育长也。天之将雨，先必与云而后雷，今乾在上，下无坎而有震，是以雷行天下，无云而雷。洪水之时人苦雨之多。故尧于是茂勉，遂其教令以养万物。以是众庶艰食，得以糊口焉。 \\n  \\n  \\n 经曰：乾下艮上，大畜。 \\n  \\n 天灾将至，预畜而待之，人免于饿，故曰元亨。 \\n 按《乾元序制记》，内贤子孙，继世而立……云云，疑此处注文。 \\n  \\n 下皆通，各载其性，故曰利贞。 \\n  \\n 载之时，言得值也。言待尧养万物，将岁不饿长幼，情性人自各，得如此也。 \\n  \\n 至德之萌，五星若连珠，日月如合璧。天精起，■（豆斗）口有位，鸡鸣斗运，行复始，莫敢当之。黄星笰于北斗，必以戊巳日，其先无芒。行文元武动，事莫之敢距。 \\n  \\n 《坤灵图》云，伏羲立九部而民。《易理》又云，蚕阳者火，火恶水，故食不饮。桑者土之液，木生火，故蚕以三月叶类会五黑龙■白龙陵，故泰人有命。郑康成云：陵当为除。今皆无其文盖此本非完书且有错人《乾元序制记》篇内者。 \\n  \\n  \\n  \\n   \\n   \\n  "}
